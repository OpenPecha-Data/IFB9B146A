༄ ༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScanInput Form -Title Page
Work: W3CN3028 ImageGroup: 13CN3486
LCCN: In/a ISBN: n/a
Title:
ཚད་མ་རྣམ་འགྲེལ་གྱི་ཐལ་འཕྲེང་མཁས་པ་མགུ་བའི་རྒྱན།
tshad marnam grel gyi thal phreng mkhas pa mguba'irgyan/
Author:
Descriptor: n/a
OriginalPublication: n/a;n/a
Place: gzhiska rtse/
Publisher: gdan sachen po bkrashis Ihun po'i nang bstan gsung rabpar khang/
Date: [n.d.]
Volume: 1
TotalVolumes: 1
TBRCPages: 12
IntroductoryPages: In/a
TextPages: n/a
ScanningInformation: Scanned atTibetan Buddhist Resource Center 1430Massachusetts Ave 5th Floor
Cambridge Mass 02138. Comments: 11/2016

༄༅།།རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་
ཐལ་འཕྲེང་མཁས་པ་མགུ་བའི་རྒྱན་རིགས་པའི་
ཕྲེང་བ་ཞེས་བྱ་བ་བཞུགས་
སོ། །
གདན་བཀྲ་ཤི་ནང་བསྟན་གསུང་རབ་དཔར་ཁང་། ལྷུན་པོའི་Zས་
མཛད་པ་པོ།ཏཱ་རེའི་རྣམ་སྤྲུལ་ཀུན་མཁྱེན་གཉིས་པ་ཆོས་འབྱོར་དཔལ་བཟང་། །

༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ཐལ་འཕྲེང་
མཁས་པ་མགུ་བའི་རྒྱན་ན་
རགས་་ས་་་
ཞེས་བྱ་བ་བཞུགས་སོ། །
རང་བསྟན་གསུང་
མཛད་པ་པོ།ཏཱ་རེའི་རྣམ་སྤྲུལ་ཀུན་མཁྱེན་གཉིས་པ་ཆོས་འབྱོར་དཔལ་བཟང་། །
པར་བསྐྲུན་མཁན། བཀྲས་དགོན་ནང་བསྟན་གསུང་རབ་པར་ཁང་།།

༄༅། །འཆད་པའི་གཏིང་མཐའ་རྒྱལ་བས་དཔག་དཀའ་ཞིང་། །དགག་སྒྲུབ་
རྩོད་པའི་རླབས་འཕྲེང་ཕྱོགས་བཅུར་གཡོ། །རྩོམ་པ་ཡིད་བཞིན་ནོར་བུ་
འབྱུང་བའི་གནས། །ཀུན་མཁྱེན་རྒྱ་མཚོ་ཆེན་པོའི་ཞབས་ལ་འདུད། །

དཀར་ཆག
༼དཀར་ཆག༽
མཛད་པ་པོའི་རྣམ་ཐར།.
ཀླད་ཀྱི་དོན།.
རང་དོན་ལེའུའི་མཐའ་དཔྱོད། ཀུན
རྩ་བའི་མཆོད་བརྗོད་ཀྱི་རྣམ་གཞག་ལ་དཔྱད་པ།.
རྩོམ་པར་དམ་བཅའི་རྣམ་གཞག་ལ་དཔྱད་པ།. ༡༣
ཕྱོགས་སྒྲའི་རྣམ་གཞག་ལ་དཔྱད་པ།. ༡༨
གཏན་ཚིགས་ལྟར་སྣང་གི་རྣམ་གཞག་ལ་དཔྱད་པ། ༣༡
འབྲས་རྟགས་ཀྱི་རྣམ་གཞག་ལ་དཔྱད་པ། ༣༨
རང་བཞིན་རྟགས་ཀྱི་རྣམ་གཞག་ལ་དཔྱད་པ།. ༥༠
མི་སྣང་བའི་རྟགས་ཀྱི་རྣམ་གཞག་ལ་དཔྱད་པ།. ༥༤
སྣང་རུང་རྟགས་ཀྱི་རྣམ་གཞག་ལ་དཔྱད་པ། (બ્
སྣང་རུང་འགལ་དམིགས་ཀྱི་རྣམ་གཞག་ལ་དཔྱད་པ།. ولد
རྒྱུ་ཚོགས་པ་ལས་འབྲས་སྐྱེ་བ་ཞེས་སོགས་ཀྱི་རྣམ་གཞག་ལ་དཔྱད་པ།………...༧༩
ཚུལ་གསུམ་སོ་སོའི་རྣམ་གཞག་ལ་དཔྱད་པ། ,༨༦
ལུང་འགལ་བཞི་པའི་ཅི་རིགས་པ་དཔེ་དོན་སྦྱོར་ཚུལ་ལ་དཔྱད་པ།. .༡༠༥
སྣང་རུང་འབྲེལ་དམིགས་ཀྱི་མཚན་ཉིད་དང་དེ་ལ་མཐའ་དཔྱད་པ ………….༡༡༧
གཞན་སེལ་གྱི་རྣམ་གཞག་ལ་དཔྱད་པ།. ༡༣༣
སེལ་འཇུག་སྒྲུབ་འཇུག་གི་རྣམ་གཞག་ལ་དཔྱད་པ།... .༡༣༩
གཞལ་བྱའི་གནས་གསུམ་གྱི་རྣམ་གཞག་ལ་དཔྱད་པ།.. ༡༤༧
~1~

དཀར་ཆག
མཐུན་ཕྱོགས་དང་མི་མཐུན་ཕྱོགས་ཀྱི་རྣམ་གཞག་ལ་དཔྱད་པ། .༡༥༠
ཚད་མ་གྲུབ་པའི་ལེའུའི་མཐའ་དཔྱོད།
ཚད་མའི་མཚན་ཉིད་སོགས་ཀྱི་རྣམ་གཞག་ལ་དཔྱད་པ། .༡༥༥
མི་བསླུ་བའི་དོན་གྱི་རྣམ་གཞག་ལ་དཔྱད་པ།.... ༡༦༣
བཅད་ཤེས་ཀྱི་རྣམ་གཞག་ལ་དཔྱད་པ། ༡༦༥
རང་ངེས་དང་གཞན་ངེས་ཀྱི་རྣམ་གཞག་ལ་ལད་ད........................ ༡༦༧
འབྲས་མཚུངས་ཀྱི་ལྟག་ཆོད་ཀྱི་རྣམ་གཞག་ལ་དཔྱད་པ།. .༡༨༣
རྟག་པ་རང་བྱུང་གི་དབང་ཕྱུག་འཇིག་རྟེན་གྱི་བྱེད་པོར་འགོག་ཚུལ་གྱི་རྣམ་གཞག་ལ་
.༡༨༤དཔྱད་པ།.
དགྲ་བཅོམ་ཐ་མའི་སེམས་ཡོད་མེད་ཀྱི་རྣམ་གཞག་ལ་དཔྱད་པ།.....................
རིགས་བརྗོད་དང་ཚོགས་བརྗོད་ཀྱི་སྒྲའི་རྣམ་གཞག་ལ་དཔྱད་པ། ........༡.༡༩༤
ཚེ་འདི་ཉིད་ཀྱི་སྐྱེ་མཆེད་ལྔ་ཞེས་སོགས་ཀྱི་རྣམ་གཞག་ལ་དཔྱད་པ།. ...༡༩༨
བདེན་བཞིའི་རྣམ་གཞག་ལ་དཔྱད་པ། ༢༠༠
མངོན་སུམ་ལེ འུའི་མཐའ་དཔྱོད།
གཞལ་བྱའི་རྟགས་ལས་ཚད་མའི་གྲངས་ངེས་སྒྲུབ་ཚུལ་གྱི་རྣམ་གཞག་ལ་
...༢༡༡དཔྱད་པ།.
…..༢༢༠རང་སྤྱིའི་རྣམ་གཞག་ལ་དཔྱད་པ།..
:༢༢༨སྤྱི་མཚན་དངོས་མེད་དུ་སྒྲུབ་པའི་རིགས་པའི་རྣམ་གཞག་ལ་དཔྱད་པ།.
དུས་གསུམ་གྱི་རྣམ་གཞག་ལ་དཔྱད་པ། .༢༢༩
དངོས་མིང་བཏགས་མིང་གི་རྣམ་གཞག་ལ་དཔྱད་པ།.. .༢༣༦
~2~

དཀར་ཆག
མངོན་ལྐོག་གི་རྣམ་གཞག་ལ་དཔྱད་པ།. ༢༣༩
རྟགས་འཛིན་སེམས་ཀྱི་རྣམ་གཞག་ལ་དཔྱད་པ།. .........༢༤༡
འགལ་དམིགས་རྟགས་ཀྱི་རྣམ་གཞག་ལ་དཔྱད་པ། .༢༤༤
མངོན་སུམ་རྟོག་བྲལ་གྱི་རྣམ་གཞག་ལ་དཔྱད་པ།. ...༢༤༥
དབང་མངོན་གྱི་རྣམ་གཞག་ལ་དཔྱད་པ།. .༢༥༦
དབང་ཤེས་ཀྱི་རྣམ་གཞག་ལ་དཔྱད་པ།. .༢༥༨
ཆོས་ཀྱི་བདག་མེད་སྒྲུབ་པའི་རིགས་པའི་རྣམ་གཞག་ལ་དཔྱད་པ།. .༢༥༩
བདེན་གཉིས་ཀྱི་རྣམ་གཞག་ལ་དཔྱད་པ།. ....༢༦༧
དྲང་ངེས་ཀྱི་རྣམ་གཞག་ལ་དཔྱད་པ། ༢༧༡
ཡིད་མངོན་གྱི་རྣམ་གཞག་ལ་དཔྱད་པ།. .༢༧༢
རང་རིག་མངོན་སུམ་གྱི་རྣམ་གཞག་ལ་དཔྱད་པ།... .༢༤
རྣལ་འབྱོར་མངོན་སུམ་གྱི་རྣམ་གཞག་ལ་དཔྱད་པ།…………………………… ༢༨༥
ཚད་འབྲས་དང་པོའི་རྣམ་གཞག་ལ་དཔྱད་པ།. ༢༨༦
ཚད་འབྲས་གཉིས་པའི་རྣམ་གཞག་ལ་དཔྱད་པ།.. .༢༩༣
ཚད་འབྲས་གསུམ་པའི་རྣམ་གཞག་ལ་དཔྱད་པ།. ༢༩༦
ཕྱི་དོན་འགོག་བྱེད་ལྷན་ཅིག་དམིགས་ངེས་ཀྱི་རྣམ་གཞག་ལ་དཔྱད་པ།. .༣༠༢བ་་་་
རྐྱེན་གསུམ་གྱི་རྣམ་གཞག་ལ་དཔྱད་པ།, ༣༡༠
གཟུང་འཛིན་གྱི་ཚུལ་གཉིས་གྲུབ་ཚུལ་གྱི་རྣམ་གཞག་ལ་དཔྱད་པ།. .༣༡༨
གཞན་དོན་ལེའུའི་མཐའ་དཔྱོད།
དངོས་བསྟན་སྒྲུབ་ངག་གི་རྣམ་གཞག་ལ་དཔྱད་པ། .༣༢༥
~3~

གམ
ཐལ་འགྱུར་ཡང་དག་གི་རྣམ་གཞག་ལ་དཔྱད་པ།. .༣༤༥
༣༥༧ཤུགས་བསྟན་བསྒྲུབ་བྱའི་རྣམ་གཞག་ལ་དཔྱད་པ།
འགལ་རྟགས་ཀྱི་རྣམ་གཞག་ལ་དཔྱད་པ། .༣༦༩
.༣༨༦གཏན་ཚིགས་ཡོན་ཏན་ཅན་གྱི་རྣམ་གཞག་ལ་དཔྱད་པ།.
ཚད་མ་གསུམ་གྱི་རྣམ་གཞག་ལ་དཔྱད་པ།. .......................༣.༤
རང་ཚིག་རྣམ་དག་དང་ལུང་ཚིག་རྣམ་དག་གི་རྣམ་གཞག་ལ་དཔྱད་
༣༩༨
པ།.....…
རང་ཚིག་དང་ལུང་ཚིག་འགལ་བའི་རྣམ་གཞག་ལ་དཔྱད་པ།
གཞན་དོན་བསྒྲུབ་བྱ་གྲུབ་པ་ལ་རང་རྟེན་ཆོས་ཅན་དགོས་མི་དགོས་ཀྱི་རྣམ་གཞག་ལ་
......༤༠༢
དཔྱད་པ།.
༤༠༧
དམ་བཅའི་རྣམ་གཞག་ལ་དཔྱད་པ།.
༤༡༤དམ་བཅའ་ལྟར་སྣང་གི་རྣམ་གཞག་ལ་དཔྱད་པ།..
༤༣༣
བསྒྲུབ་བྱ་བརྗོད་པའི་ངག་སོགས་ཀྱི་རྣམ་གཞག་ལ་དཔྱད་པ།
.༤༢༥ཕྱོགས་ཆོས་ཅན་དགུའི་རྣམ་གཞག་ལ་དཔྱད་པ།
གཞན་ལྡན་རྣམ་གཅོད་དང་མི་ལྡན་རྣམ་གཅོད་ཀྱི་རྣམ་གཞག་ལ་དཔྱད་
.༤༢༧
པ།......
ཕྱོགས་ཆོས་ཅན་དགུ་ལ་དཔེར་བརྗོད་སྨོས་པའི་དགོས་པའི་རྣམ་གཞག་ལ་
.༤༢༩
དཔྱད་པ།.
................................... .༤༣༡
དགེ་བསྔོ་དང་འཇུག་

ཨོཾསྭསྟི། ཐུབ་དབང་ཆོས་ཀྱི་རྒྱལ་པོའི་རིགས་འཁྲུངས་ཤིང་། །
འཕགས་ནོར་རིན་ཆེན་བདུན་གྱིས་འབྱོར་པས་ཕྱུག།
དཔལ་ལྡན་ཐུབ་བསྟན་ས་ཆེན་བཞི་ལ་དབང་། །
འཕྲིན་ལས་བཟང་པོའི་ཞབས་ལ་གུས་པས་འདུད། །
ཅེས་འཁོར་ལོས་སྒྱུར་བའི་རྒྱལ་པོ་རིན་པོ་ཆེ་དང་ཆོས་ཀུན་ནས་མཚུངས་པའི་སྒོ་
ནས་བསྔགས་བརྗོད་ཀྱི་མེ་ཏོག་གི་ཕྲེང་བ་གང་ལ་འཐོར་བར་བྱ་བའི་ཡུལ་དམ་པ་ཏཱ་རེའི་
རྣམ་སྤྲུལ་ཀུན་མཁྱེན་གཉིས་པ་ཆོས་འབྱོར་དཔལ་བཟང་པོ་མཆོག་ནི་ཇི་སྐད་དུ་ཡང་
བཀའ་གདམས་གླེགས་བམ་ལས། དེ་ན་ཐོས་བསམ་ཆོས་ཀྱི་འབྱོར་པ་ཅན། ཞེས་
སོགས་གནས་དང་གང་ཟག་ཡ་མ་བྲལ་བར་གཅིག་ཏུ་ལུང་བསྟན་པའི་ཀུན་མཁྱེན་
མཁས་པའི་དབང་པོ་གང་ཉིད་ནི་བསིལ་ལྡན་རྭ་བ་དཀར་པོས་ཡོངས་སུ་བསྐོར་བའི་
ཁ་བའི་ལྗོངས་འདི་ལ་ཆོས་ཁ་གསུམ་དུ་ཡོད་པ་ལས་དབུས་གཙང་དམ་པའི་ཆོས་ཀྱི་
ཆོལ་ཁའི་ནང་ཚན་གཙང་སྟོད་གཏིང་སྐྱེས་རྫོང་ཁོངས་གཅེན་ལུང་ཞེས་དགེ་བཅུ་ཚང
བའི་ཡུལ་གུར་སྤེལ་ཞེས་པའི་གྲོང་ཚོར་དུས་རབས་བཅུ་བཞི་པའི་དུས་འགོར་རིགས་
རུས་ཆོ་འབྲང་ཕུན་སུམ་ཚོགས་པའི་ཡབ་ཡུམ་གཉིས་ཀྱི་སྲས་སུ་ངོ་མཚར་བའི་ལྟས་
དུ་མ་དང་བཅས་ཏེ་སྐུ་བལྟམས། རབ་བྱུང་བཅུ་པའི་ནང་།༧པཎ་ཆེན་བློ་བཟང་ཆོས་ཀྱི་
རྒྱལ་མཚན་མཆོག་ཡུལ་དེར་ཞབས་སོར་འཁོད་སྐབས་ཡུལ་མི་རྣམས་ལ་ཀུན་མཁྱེན་
ཆོས་འབྱོར་དཔལ་བཟང་འཁྲུངས་སའི་ས་ཆ་གང་དུ་ཡིན་མིན་བཀའ་འདྲི་བརྐྱངས་པར་
ཡུལ་མི་བགྲེས་སོང་ཞིག་གིས་གུར་སྤེལ་ཞེས་པའི་གྲོང་ཚོའི་ས་ཆ་ཕ་གི་རེད་ཅེས་ཞུས་
~1~

པ་དང་།དེ་འཕྲལ་གནས་དེར་འོད་ཆེན་པོ་ཞིག་འཁྲུངས་པ་སོགས་དག་པའི་གཟིགས་
སྣང་བྱུང་ཚུལ་ངོ་མཚར་བའི་ལོ་རྒྱུས་ཀྱང་ཡོད། སྐུ་ཆུང་ངུའི་དུས་གཅེན་ལུང་མཁའ་
སྤྱོད་དགོན་པར་ཆོས་བཞུགས་གནང་། དེ་ནས་རིམ་བཞིན་ས་སྐྱ་དགོན་དང་། དེ་ནས་
ངམ་རིང་བྱང་པ་སྤང་ཡུལ་དུ་ཡུན་རིང་བཞུགས་ཤིང་གནས་དེར་མཚན་ཉིད་ཀྱི་བཤད་
གྲྭའང་འཛུགས་གནང་མཛད། དེ་རྗེས་གཙང་ཤབ་སྟོད་ལྷུན་པོ་རྩེར་ཀུན་མཁྱེན་འཕགས་
འོད་ཡོན་ཏན་རྒྱ་མཚོ་བསམ་སྦྱོར་གཉིས་ཀྱི་ཚུལ་བཞིན་དུ་བསྟེན་ནས་གསན་བསམ་
ལ་རྩེ་གཅིག་ཏུ་གཞོལ་ཞིང་ཆོས་སྡེ་དེའི་གདན་སའང་སྐྱོང་བར་མཛད། དེ་ནས་རིམ་
བཞིན་གདན་ས་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་ཐམས་ཅད་ལས་
རྣམ་པར་རྒྱལ་བའི་གླིང་དུ་བསྒྲིགས་བཞུགས་ཀྱི་བཀའ་གདམས་བསྟན་པའི་སྒྲོན་མེ་
ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོ་གཙོ་བོའི་ཡོངས་འཛིན་དུ་
བསྟེན་ནས་མདོ་སྔགས་ཀྱི་གཞུང་ཆེན་ཁག་ལ་ཐུགས་གཉེར་མཐར་ཕྱིན་གནང་སྟེ་མཁས་
པའི་རྒྱལ་སར་གཤེགས། རྒྱལ་མཆོག་དགེ་འདུན་གྲུབ་ཀྱི་ཐུགས་སྲས་ནམ་མཁའི་
སྐར་ཚོགས་བཞིན་བགྲང་ཡས་པ་བཞུགས་པ་རྣམས་ཀྱི་ནང་ནས་རྗེ་འདི་དང་ཆོས་
རྗེ་སྟོབས་ལྡན་པ་གཉིས་ལ། སྟོབས་ཆོས་གཉིས་ཞེས་མཚན་ཉི་ཟླ་ལྟར་གྲགས་པ་ཆེ།
རྗེ་དགེ་འདུན་གྲུབ་པ་དབེན་གནས་བྱང་ཆེན་སྒང་རིར་བཞུགས་སྐབས། མཚན་ལམ་
དུ་རྗེ་བཙུན་སྒྲོལ་མ་བྱོན་ནས།ཁྱོད་ཀྱིས་ཚད་མའི་བསྟན་བཅོས་ཞིག་རྩོམས་དང་ངས་
དེའི་འཕྲིན་ལས་རྒྱས་པར་བྱའོ། ཞེས་ལུང་བསྟན་བྱུང་བ་ལྟར། རྗེ་དགེ་འདུན་གྲུབ་པས་
ཚད་མའི་བསྟན་བཅོས་རིགས་པའི་རྒྱན་ཅེས་བྱ་བ་མཛད་ཅིང་། ཕྱིས་སུ་ཀུན་མཁྱེན་
འདིས་སྤྱི་དོན་རིགས་རྒྱན་གྱི་དགོངས་འགྲེལ་རིགས་པའི་རྒྱན་གྱི་མུན་སེལ་ཞེས་བྱ་
བ་འདི་དང་།དེའི་མཐའ་དཔྱད་ཀྱི་ཚུལ་དུ་གངས་ཅན་ལྗོངས་སུ་རྣམ་འགྲེལ་གྱི་མཐའ་
~2~

དཔྱོད་ཐོག་མར་གྲགས་པ་ཐལ་འཕྲེང་མཁས་པའི་མགུལ་རྒྱན་གཉིས་མཛད་པ་སོགས་
ཀྱི་རྒྱུ་མཚན་ལ་བརྟེན་ནས་རྗེ་འདི་ཉིད་ལ་ཏཱ་རེའི་རྣམ་སྤྲུལ་ཞེས་སྔོན་བྱོན་མཁས་
གྲུབ་དུ་མས་མགྲིན་གཅིག་ཏུ་གླེང་། རྗེ་དགེ་འདུན་གྲུབ་པ་དཔལ་བཟང་པོའི་བཀའ་བཞིན་
བཤད་སྒྲུབ་རླབས་འཕྲེང་དགུང་དུ་འཕྱུར་བཞིན་མཁས་གྲུབ་བྱེ་བའི་བསྟི་གནས་ཐོས་
བསམ་ནོར་བུའི་གླིང་གྲྭ་ཚང་གི་མཁན་ཁྲིར་གཤེགས་ཏེ་འཆད་ཉན་གྱི་རྒྱལ་མཚན་
བླ་ནས་བླ་མཐོར་བསྒྲེངས་བར་མཛད། རྗེ་དགེ་འདུན་གྲུབ་པ་དཔལ་བཟང་པོ་ཞིང་ལ་
གཤེགས་རྗེས་གང་གི་ཞལ་ཆེམས་དང་མཐུན་པར་མཚན་བལྟས་ཉམས་སྣང་གསལ་
བ་སོགས་ལ་བརྟེན་ནས། སྤྱི་ལོ་༡༤༨༢ལོ་སྟེ། རྗེ་དགེ་འདུན་རྒྱ་མཚོ་དགུང་གྲངས་
བདུན་ལ་ཕེབས་སྐབས་རྗེ་གོང་མའི་མཆོག་སྤྲུལ་དུ་ངོས་འཛིན་མཛད་པའི་བཀའ་དྲིན་
བརྐྱངས་ལ།དེ་ནི་རི་བོ་དགེ་ལྡན་པའི་སྤྲུལ་སྐུ་ངོས་འཛིན་ཞུ་སྲོལ་ཐོག་མ་ཞིག་ཀྱང་ཡིན།
རྗེ་འདིའི་གསུང་སྐྱེས་ཀྱི་སློབ་མ་ཡང་རྒྱལ་ཚབ་དམ་པ་འཇམ་དབྱངས་བློ་བཟང་བཤེས་
གཉེན་དང་། བྱང་སྟོན་མཁས་པའི་དབང་པོ་བརྩོན་འགྲུས་རྒྱལ་མཚན། འཇམ་དབྱངས་
མི་ཡི་རྣམ་རོལ་རྗེ་བཙུན་ཆོས་ཀྱི་རྒྱལ་མཚན། བྱང་སྟོན་བསོད་ནམས་རྒྱལ་མཚན།
ས་ཆས་ས་ཆེན་པོས་
འདེགས་པར་དཀའ་ཞིང་བསྟན་པའི་འཁུར་ཐེག་པའི་ཐུགས་སྲས་མང་པོ་བསྐྱངས་པ་
སོགས་འཆད་རྩོད་རྩོམ་གསུམ་གྱི་སྒོ་ནས་བསྟན་པ་རིན་པོ་ཆེ་ཉིན་མོ་ལྟར་གསལ་བར་
མཛད། ༧རྒྱལ་མཆོག་དགེ་འདུན་རྒྱ་མཚོ་གདན་ས་བཀྲ་ཤིས་ལྷུན་པོར་གདན་འདྲེན་
ཞུས་པ་སོགས་བསྟན་འགྲོར་སྨན་པའི་མཛད་རྗེས་བསམ ལས་འདས། རྗེ་འདིས་ཕྱི་
རབས་ཀྱི་གདུལ་བྱ་ལ་དགོངས་ཏེ་གསུང་རྩོམ་མཛད་པའི་རིམ་པ་ཡང་། ཚད་མའི་
བསྟན་བཅོས་ཆེན་མོ་རིགས་པའི་རྒྱན་གྱི་མུན་སེལ། རྣམ་འགྲེལ་གྱི་མཐའ་དཔྱོད་ཀུན་
~3~

གྱི་ཐོག་མར་གྲགས་པ་ཐལ་ཕྲེང་མཁས་པའི་མགུལ་རྒྱན། བསྟན་བཅོས་མངོན་པར་
རྟོགས་པའི་རྒྱན་འགྲེལ་པ་འགྲེལ་བཤད་དང་བཅས་པའི་རྒྱ་ཆེར་བཤད་པ་བསམ་འཕེལ་
དབང་གི་རྒྱལ་པོ། རྣམ་བཤད་དགོངས་པ་རབ་གསལ་གྱི་དཀའ་བའི་གནས་རྣམས་
གསལ་བར་བྱེད་པ་ལེགས་པར་བཤད་པ་ཐར་འདོད་དེད་དཔོན། གྲུབ་མཐའི་རྣམ་
བཞག རྣམ་བཤད་ཐར་ལམ་གསལ་བྱེད་ཀྱི་ས་སྦྱོར་ཆེ་མོ། རྣམ་བཤད་ཀྱི་ཕུལ་
སོགས་བཞུགས་པ་བཅས། །མཛད་པ་པོའི་རྣམ་ཐར་སྙིང་བསྡུས་མཚམས་སྦྱོར་གྱི་
ཚུལ་དུ་གདན་ས་ཆེན་པོ་བཀྲ་ཤིས་ལྷུན་པོའི་ནང་བསྟན་གསུང་རབ་དཔར་ཁང་ནས།།
བོད་རབ་བྱུང་བཅུ་བདུན་པའི་ལྕགས་འབྲུག་ལོ་དབྱུག་པ་ཟླ་བའི་དམར་ཕྱོགས་བཟང་
པོ་གཉིས་པ་སྟེ་འོ་སྐོལ་གྱི་སྟོན་མཆོག་ཐུགས་རྗེ་ཅན་དེ་ཉིད་ལྷ་ལས་བབས་པའི་དུས་
ཚེས་ཁྱད་པར་ཅན་གྱི་ཉིན་ལ།།།།སརྦ་མངྒ་ལཾ།།
4

༄༅།།རྣམ་འགྲེལ་གྱི་ཐལ་འཕྲེང་མཁས་པ་མགུ་
བའི་རྒྱན་རིགས་པའི་འཕྲེང་བ་ལས་
ལེའུ་དང་པོའི་མཐའ་དཔྱོད་
བཞུགས་སོ། །
༄༅།།བླ་མ་དང་ལྷག་པའི་ལྷ་ལ་རྟག་ཏུ་གུས་པའི་ཡིད་ཀྱིས་ཕྱག་འཚལ་ཞིང་སྐྱབས་
སུ་མཆིའོ། །བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་བཟུང་དུ་
གསོལ། །གདོང་བཞི་པད་དཀར་མིག་ཅན་སྤྲིན་ལ་ཞོན། །ཉག་ཕྲན་བདག་པོ་གངྒ་འཛིན་
ལ་སོགས། །སྲིད་ན་དྲེགས་པའི་ཁུར་གྱིས་ངལ་བ་རྣམས། །འོད་སྟོང་ལྡན་པས་སྐར་མའི་
ཚོགས་བཞིན་དུ། །མཛད་པར་གྱུར་ཚེ་མཛེས་པའི་ཅོད་པཎ་གྱིས། །གང་གི་ཞབས་པད་
གུས་པས་བསྟེན་པ་ན། །ཡིད་ལ་འདོད་དགུ་མ་ལུས་སྩོལ་བ་ཡི། །ཐུབ་དབང་ཐུགས་
རྗེའི་གཏེར་ལ་ཕྱག་འཚལ་ལོ། །མཚམས་སྤྲིན་གསར་པའི་མདངས་ལྡན་གསེར་གྱི་རི།།
ཨིནྡྲ་ནཱི་ལའི་ཐོར་ཅོག་བཅིངས་པ་ལྟར། །རབ་མཛེས་ཡིད་འཕྲོག་གང་གི་དབུ་ཡི་གཙུག །
མཐོན་ཐིང་རལ་པའི་ཟུར་ཕུད་སྤྲས་པ་ཡི། །རྗེ་བཙུན་མཁྱེན་པའི་གཏེར་ལ་ཕྱག་འཚལ་
ལོ། །ཚུལ་ཁྲིམས་འཛིན་མའི་ཁྱོན་ལས་འཁྲུངས་པ་ཡི། །ཏིང་འཛིན་ལི་ཤིའི་ཡལ་འདབ་
ལ་བཟོས་པས། །རྣམ་དཔྱོད་ལུས་སྟོབས་ཆ་ཤས་ཡོངས་སུ་རྫོགས། །ལེགས་བཤད་
ཡིད་འཕྲོག་གསེར་གྱི་དྲ་བས་གཡོགས། །གཞན་ཕན་ཡིད་བཞིན་ནོར་བུའི་ཁལ་གྱིས་
ནོན། །རྨད་བྱུང་སྙིང་རྗེའི་མྱོས་བུམ་རབ་ཏུ་རྒྱས། །ལོག་སྨྲའི་ཚལ་འཇོམས་རིགས་པའི་
~1.་་

མཆེ་བ་ཅན། །རྣམ་པར་དཀར་བའི་འཕྲིན་ལས་འགྲོས་དང་ལྡན། །ཐུབ་བསྟན་པད་མཚོའི་
འགྲམ་ན་འཇིགས་མེད་རྒྱུ། །ཕྱོགས་ཀྱི་གླང་པོའི་ཞབས་ལ་ཕྱག་འཚལ་ལོ། །དངོས་སུ་ལུང་
བསྟན་གོ་འཕང་མཆོག་བརྙེས་པས། །རབ་འབྱམས་ཞིང་དུ་གྲངས་མེད་སྤྲུལ་པ་ཡིས། །
བདུད་དང་མུ་སྟེགས་ངན་པའི་ཚོགས་འཇོམས་པ།།སྡེ་བདུན་མཛད་པ་དེ་ལ་ཕྱག་འཚལ་
ལོ། །ཡང་དག་རིགས་པའི་ཉིན་བྱེད་ལ་བརྟེན་ནས། །མི་ཟད་རྨོངས་པའི་གཞན་དབང་གྱུར་
པ་རྣམས། །ལོག་པའི་གཡེང་བ་མཐའ་དག་རབ་སྤངས་ཏེ། །རྣམ་གྲོལ་ཐར་པའི་གླིང་དུ་
ཁྲིད་པ་ཡི། །རྒྱ་བོད་མཁས་པའི་ཚོགས་ལ་ཕྱག་འཚལ་ལོ། །བློ་གྲོས་ཟབ་མོའི་དཔུང་ཚོགས་
ཡན་ལག་བཞིས། །ཕས་རྒོལ་བདུད་སྡེ་མ་ལུས་མཐར་བྱེད་ཅིང་། །འཕྲིན་ལས་བཟང་
པོའི་འོད་སྟོང་རབ་འཕྲོས་པས། །ཐུབ་དབང་བསྟན་པའི་པད་ཚལ་རིང་དུ་སྤེལ། །རྣམ་
དཀར་གྲགས་པའི་དབྱར་སྐྱེས་སྤྲིན་གྱི་དབྱངས། །སྐལ་བཟང་རྨ་བྱ་གཞོན་ནུའི་རྣ་བ་
ལ། །རབ་ཏུ་དགའ་བའི་དཔལ་ཡོན་ཅི་ཡང་སྩོལ། །བཟང་པོའི་བཤེས་ལ་གུས་པས་ཕྱག་
འཚལ་ལོ།།གང་གི་ཐབས་ལ་མཁས་པའི་གྲུ་བོ་ཆེ།།འཆད་རྩོད་རྩོམ་པའི་དར་གྱིས་རབ་
མཛེས་ཤིང་། །རྣམ་དཀར་ལས་ཀྱི་མགྱོགས་འགྲོས་བསྐྱོད་པ་ན། །ཕན་བདེ་མ་ལུས་འབྱུང་
བའི་གཏེར་ཆེན་པོ། །ཐུབ་བསྟན་རིན་ཆེན་གླིང་ལ་དབང་བསྒྱུར་ཞིང་། །འགྲོ་རྣམས་སྲིད་
པའི་རྒྱ་མཚོ་ལས་སྒྲོལ་བའི། །དེད་དཔོན་མཆོག་དེས་སླར་ཡང་སྲིད་མཐའི་བར། །དྲི་
མེད་རིགས་པའི་ནོར་བུ་སྩལ་དུ་གསོལ། །དགེ་ལེགས་ལོ་འདབ་ཆ་ཤས་ཡོངས་སུ་རྫོགས།།
གཞན་ཕན་འབྲས་བུའི་ཁུར་གྱི་དཔལ་མངའ་ཞིང་། །འཕྲིན་ལས་བཟང་པོའི་གྲིབ་བསིལ་དང་
ལྡན་པ། །མཁས་ཤིང་གྲུབ་མཆོག་བརྙེས་པ་དེ་ལ་འདུད། །ཡོན་ཏན་ནོར་བུ་མ་ལུས་འབྱུང་
བའི་གཞི། །འཆད་རྩོད་རྩོམ་པའི་རླབས་འཕྲེང་ཅི་ཡང་འཁྲིགས། །ཕས་རྒོལ་དུས་མཐའི་
རླུང་གིས་བསྐྱོད་མི་ནུས།།ཚོགས་གཉིས་རྒྱ་མཚོའི་དཔལ་ཡོན་ཅན་དེར་འདུད། །དོན་
གཉིས་སྒྲུབ་ལ་རབ་དཀར་དགེ་ཚོགས་ཀུན། །རྣམ་དག་སྨོན་པའི་འདུན་པ་བཏང་ཙམ་གྱིས། །
~2~

འབད་མེད་ལྷུན་གྱིས་གྲུབ་པའི་དཔལ་མངའ་བ། །འཕྲིན་ལས་བཟང་ཁྱོད་རྟག་ཏུ་རྒྱལ་
གྱུར་ཅིག །རྣམ་དཀར་ལས་དང་དྲི་མེད་སྨོན་ལམ་གྱིས། །ཐུབ་བསྟན་ཉིན་མོར་བྱེད་
པའི་དཔལ་ཡོན་ཅན། །བཤེས་གཉེན་དམ་པའི་ཞབས་ཀྱི་པདྨོ་ལ། །བཀའ་དྲིན་དྲན་ནོ་ཡང་
ཡང་གུས་ཕྱག་འཚལ། །གསུང་རབ་ཀུན་ལ་འཇིགས་མེད་སྤོབས་པ་ཐོབ། །ལེགས་
བཤད་དགའ་སྟོན་འགྲོ་ལ་འདོད་དགུར་སྩོལ། །གཞན་ཕན་བྱང་ཆུབ་སེམས་ཀྱི་བློ་དང་
ལྡན། །རྨད་བྱུང་དམ་པའི་མགོན་དེ་རྒྱལ་གྱུར་ཅིག །འཁོར་བའི་ཕུན་ཚོགས་ཆུ་ཤིང་ལྟར་
དགོངས་ཀྱང༌། །གཞན་གྱི་དོན་དུ་སྲིད་པ་ཇི་སྲིད་བར། །དགྱེས་ཤིང་མཛད་པའི་ཁུར་
གྱིས་མི་ངལ་བའི། །ཐོག་མཐའ་བར་གྱི་ཡོངས་འཛིན་ཀུན་བསྟེན་ནས། །གཟུར་གནས་
བློ་དང་ལྡན་པའི་སྐྱེ་བོ་ལ། །མཁས་པའི་མན་ངག་ཇི་བཞིན་བཤད་ཀྱིས་ཉོན། །ཕྲག་དོག་
གདོན་གྱིས་གཞན་དབང་གྱུར་པ་ཡི།མི་སྲུན་རྒོལ་ངན་ཚོགས་རྣམས་བག་ཡོད་
གྱིས།༈རྟོག་པའི་དྲ་བ་རྣམ་བསལ་ཅིང་། །ཞེས་པའི་སྐབས་སུ། ངེས་པ་ལྔ་ལྡན་གྱི་གཟུགས་སྐུ་
མཐར་ཐུག་དེ་ལོངས་སྤྱོད་རྫོགས་སྐུའི་མཚན་ཉིད། ངེས་པ་ལྔ་དང་མི་ལྡན་པའི་གཟུགས་
སྐུ་མཐར་ཐུག་དེ་མཆོག་གི་སྤྲུལ་སྐུའི་མཚན་ཉིད། དག་པ་གཉིས་ལྡན་གྱི་འགོག་བདེན་
མཐར་ཐུག་དེ་ངོ་བོ་ཉིད་སྐུའི་མཚན་ཉིད། དག་པ་གཉིས་ལྡན་གྱི་ལམ་བདེན་མཐར་ཐུག་
དེ་རྟོགས་པ་ཡེ་ཤེས་ཆོས་སྐུའི་མཚན་ཉིད།ཅེས་ཟེར་ན། ལོངས་སྐུའི་རྒྱུད་ཀྱི་ཡིད་ཀྱི་
རྣམ་པར་ཤེས་པ་ཆོས་ཅན། མཚན་ཉིད་དེར་ཐལ།མཚོན་བྱ་དེའི་ཕྱིར་ཏེ། ལོངས་སྐུའི་
རྒྱུད་ཀྱི་ང་ཙམ་ཡིན་པའི་ཕྱིར། རྟགས་གྲུབ་པར་ཐལ། ཡིད་ཀྱི་རྣམ་པར་ཤེས་པ་བདག་
ཡིན་པའི་ཕྱིར་ཏེ། མདོ་ལས། བདག་ཉིད་བདག་གི་མགོན་ཡིན་གྱི། །གཞན་ནི་སུ་ཞིག་
མགོན་དུ་འགྱུར། །སེམས་དུལ་བ་ནི་ལེགས་པ་སྟེ། །སེམས་དུལ་བ་ནི་བདེ་བ་འདྲེན། །
ཞེས་སེམས་འདུལ་བ་དང་བདག་འདུལ་བ་གནད་གཅིག་ཏུ་གསུངས་པའི་ཕྱིར་དང༌།།
རྟོག་གེ་འབར་བ་ལས་ཀྱང་། །ཁོ་བོ་ཅག་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་
3-

སུ་འདོགས་ཏེ། རྣམ་པར་ཤེས་པ་ནི་ཡང་སྲིད་པ་ལེན་པའི་ཕྱིར་བདག་ཡིན་ནོ། །ཞེས་
དང་། འཇུག་པ་ལས་ཀྱང་། དངོས་པོར་སྨྲ་བ་རྣམས་ཀྱི་བཞེད་པ་བསྐྱར་བའི་སྐབས་
སུ། །ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་སེམས་གཅིག་
འདོད། །ཅེས་བཤད་པ་ཡིན་པའི་ཕྱིར་དང་། ལམ་རིམ་ལས་ཀྱང་། གང་ཟག་གི་བདག་
འཛིན་གྱི་དམིགས་པ་ལ། མང་པོས་བཀུར་བའི་སྡེ་པ་ཁ་ཅིག་ཕུང་པོ་ལྔ་ཆར་དང་། ཁ་
ཅིག་སེམས་གཅིག་པུ་དམིགས་པར་འདོད་པ་འཇུག་པ་ལས་བཤད་ཅིང་། སེམས་ཀྱང་
སེམས་ཙམ་པ་དང༌། དབུ་མ་པ་ཀུན་གཞི་རྣམ་ཤེས་འདོད་པ་ཁ་ཅིགཀུན་གཞིའི་རྣམ་
ཤེས་དང་། དེ་མི་འདོད་པའི་ལེགས་ལྡན་ལ་སོགས་པའི་དབུ་མ་པ་ཁ་ཅིག་དང་། ཉན་
ཐོས་སྡེ་པ་མང་པོ་ཡིད་ཀྱི་རྣམ་ཤེས་དམིགས་པར་འདོད་པ་ཡོད་ལ། འདི་དག་གི་
ལུགས་ལ་ཡང་ལམ་སྒོམ་པ་པོ་དང་། འཁོར་བར་འཁོར་མཁན་སོགས་ཀྱི་གང་ཟག་གི་ཐ་
སྙད་འཇུག་པའི་དོན་ནི་ང་ཙམ་དང་། ང་དེའི་མཚན་གཞིར་ཀུན་གཞི་སོགས་འཇོག་པའི་
ཚུལ་གཉིས་ཤེས་དགོས་སོ། །ཞེས་གསུངས་པའི་ཕྱིར།གཞན་ཡང་། ཡིད་ཀྱི་རྣམ་པར་
ཤེས་པ་གང་ཟག་ཡིན་ཏེ། དེ་དག་གི་རྒྱུན་གང་ཟག་ཡིན་པའི་ཕྱིར་ཏེ། འགྲེལ་ཆེན་
ལས། གང་ཟག་ཅེས་བྱ་བ་ནི་རྒྱུ་དང་འབྲས་བུའི་མཚན་ཉིད་བསྒོ་བར་བྱ་བ་དང་། སྒོ་བར་
བྱེད་པའི་ངོ་བོར་རྟོགས་པ་ནི་མི་འཐད་པས། དགེ་བ་དང་མི་དགེ་བའི་བག་ཆགས་རྣམས་
ཀྱིས་གང་ཞིང་མི་རྟག་ལ་དེ་ལྟ་བུ་དང་རྗེས་སུ་མཐུན་པའི་འགྲོ་བ་འཛིན་ཅིང་ལེན་པར་
བྱེད་པས་ན་ངེས་པའི་ཚིག་གི་ཚུལ་གྱིས་ན་རྒྱུན་ཉིད་ཀྱི་གང་ཟག་གཅིག་གོ །ཞེས་
བཤད་པའི་ཕྱིར།གཞན་ཡང་། ཡིད་ཀྱི་རྣམ་པར་ཤེས་པ་གང་ཟག་ཡིན་ཏེ། དེ་ངར་འཛིན་
ལྷན་སྐྱེས་ཀྱི་དམིགས་ཡུལ་གྱི་གཙོ་བོ་ཡིན་པའི་ཕྱིར་ཏེ། ཕུང་པོ་ལྔའི་རབ་བྱེད་ཀྱི་
འགྲེལ་པར། བྱིས་པ་དག་ནི་ཕལ་ཆེར་རྣམ་པར་ཤེས་པ་ཉིད་ལ་ནི་བདག་ཏུ་འཛིན།
གཟུགས་ལ་སོགས་པ་ཕུང་པོ་ལྷག་མ་རྣམས་ལ་ནི་བདག་གིར་འཛིན་ཏེ། ཞེས་སོགས་
~4~

བཤད་པའི་ཕྱིར། རྩ་བར་འདོད་མི་ནུས་ཏེ། བྱང་སེམས་འཕགས་པ་རྣམས་ཀྱིས་མངོན་
སུམ་དུ་མ་རྟོགས་པ་ཡིན་པའི་ཕྱིར་ཏེ། སྒྲིབ་གཉིས་སྤངས་པའི་མཁྱེན་པ་ཡིན་པའི་ཕྱིར།
ཁྱབ་སྟེ། རྣལ་འབྱོར་རྟོག་པ་བསམ་མི་ཁྱབ། །ཅེས་བཤད་པའི་ཕྱིར། ཡང་ཁ་ཅིག ཡིད་ཀྱི་
རྣམ་པར་ཤེས་པ་དང་གང་ཟག་གི་གཞི་མཐུན་ཡོད་ཀྱང་། དེ་དང་གཟུགས་སྐུའི་གཞི་མཐུན་
ཡོད་མི་དགོས་ཏེ། སྔར་བཤད་པ་རྣམས་ནི་ངར་འཛིན་ལྷན་སྐྱེས་ཀྱི་དམིགས་ཡུལ་དུ་
གྱུར་བའི་བདག་ངོས་འཛིན་གྱི་གཞུང་ཡིན་པའི་ཕྱིར། ཁྱབ་སྟེ། སངས་རྒྱས་ཡིན་ན། ངར་
འཛིན་ལྷན་སྐྱེས་ཀྱི་དམིགས་ཡུལ་མ་ཡིན་དགོས་པའི་ཕྱིར་ཏེ། སངས་རྒྱས་ཀྱི་རྒྱུད་ལ་
ངར་འཛིན་ལྷན་སྐྱེས་མེད་པའི་ཕྱིར། ཡང་མཁས་པ་ཁ་ཅིགལོངས་སྤྱོད་རྫོགས་སྐུའི་
རྒྱུད་ཀྱི་ང་ཙམ་དེ་ལོངས་སྐུའི་མཚན་གཞི་དང༌། ལོངས་སྐུའི་རྒྱུད་ཀྱི་རྣམ་པར་ཤེས་པ་
དེ་ལོངས་སྐུའི་རྒྱུད་ཀྱི་ང་ཙམ་དེའི་མཚན་གཞི་ཡིན་ཡང༌། ལོངས་སྐུའི་མཚན་གཞི་
མིན་པ་ནི།སྔར་བཤད་པའི་བྱང་ཆུབ་ལམ་རིམ་སོགས་ཀྱི་དགོངས་པ་ཡིན་ནོ། །ཞེས་པ་
གསུངས། ཁ་ཅིག་ན་རེ། ལོངས་སྐུའི་རྒྱུད་ཀྱི་རྣམ་པར་ཤེས་པ་ལོངས་སྐུ་ཡིན་པར་ཐལ།
ལོངས་སྐུའི་ཐ་སྙད་བཏགས་དོན་བཙལ་བའི་ཚེ་ལོངས་སྐུ་རིག་པས་རྙེད་པའི་ཕྱིར་ཏེ།
ལོངས་སྐུ་བདེན་པར་གྲུབ་པའི་ཕྱིར། ཞེས་ཟེར། འོ་ན། བཏགས་ཡོད་དུ་གྱུར་པའི་གང་
ཟག་གི་རྒྱུད་ཀྱི་ཡིད་ཀྱི་རྣམ་པར་ཤེས་པ་དེ།དེའི་མཚན་གཞི་ཡིན་པར་ཐལ།དེ་ལྟ་བུའི་
ཐ་སྙད་བཏགས་པའི་བཏགས་དོན་བཙལ་བའི་ཚེ་དེ་ལྟ་བུ་རིག་པས་རྙེད་པའི་ཕྱིར་ཏེ།
དེ་བདེན་པར་གྲུབ་པའི་ཕྱིར། རྟགས་ཁྱབ་ཁས། འདོད་མི་ནུས་ཏེ། དེ་བཏགས་ཡོད་མ་
ཡིན་པའི་ཕྱིར་ཏེ། དེ་རྫས་ཡོད་ཡིན་པའི་ཕྱིར་ཏེ། དེ་རྣམ་པར་ཤེས་པ་ཡིན་པའི་ཕྱིར།
ཁ་ཅིག་ན་རེ། གང་ཟག་གི་བདག་ཡོད་པར་ཐལ། གང་ཟག་གི་ཐ་སྙད་བཏགས་པའི་
བཏགས་དོན་བཙལ་བའི་ཚེ་གང་ཟག་རྙེད་པའི་ཕྱིར་ཞེ་ན། མ་ཁྱབ་པར་ཐལ། བ་ལང་
གི་ཐ་སྙད་བཏགས་པའི་བཏགས་དོན་བཙལ་བའི་ཚེ་བ་ལང་རྙེད་པའི་ཕྱིར་ཏེ། ནོག་
5~

སོགས་འདུས་པའི་གོང་བུ་བ་ལང་ཡིན་པའི་ཕྱིར་ཏེ། དེ་བ་ལང་གི་མཚན་ཉིད་ཡིན་
པའི་ཕྱིར། དེ་ལ་ཁོ་ན་རེ། ནོག་སོགས་འདུས་པའི་གོང་བུ་ཆོས་ཅན། བ་ལང་མ་ཡིན་
པར་ཐལ། གཟུགས་ཕུང་ཡིན་པའི་ཕྱིར་ཏེ། ནོག་སོགས་འདུས་པའི་གོང་བུ་ཡིན་པའི་
ཕྱིར། ཞེ་ན། བ་ལང་ཆོས་ཅན། དེར་ཐལ། དེའི་ཕྱིར། རྟགས་གྲུབ་པར་ཐལ། ནོག་
སོགས་འདུས་པའི་གོང་བུ་བ་ལང་གི་མཚན་ཉིད་ཡིན་པའི་ཕྱིར་ཏེ། དེའི་མཚན་ཉིད་
ཡོད་པའི་ཕྱིར། གཞན་ཡང་། འཁྲུལ་མེད་ཅན་ཤེས་དང་པོ་ཡི། །ཞེས་སོགས་ལ་བརྗོད་
བྱ་མེད་པར་ཐལ། ནོག་སོགས་འདུས་པའི་གོང་བུ་ལ་བ་ལང་ཞེས་པའི་སྒྲ་དངོས་སུ་མི་
འཇུག་པའི་ཕྱིར། རྟགས་ཁས། དེ་ལ་ཁོ་ན་རེ། གང་ཟག་ཆོས་ཅན། མཐར་ཐུག་དཔྱོད་
པའི་རིགས་ཤེས་ཀྱི་དཔྱད་བཟོད་དུ་ཐལ། གང་ཟག་གི་ཐ་སྙད་བཏགས་པའི་བཏགས་
དོན་བཙལ་བའི་ཚེ་རིག་པས་རྙེད་པའི་ཕྱིར་ཞེ་ན། མ་ཁྱབ་པར་ཐལ། ཕུང་པོའི་ཚོགས་
རྒྱུན་གྱི་སྟེང་ནས་གང་ཟག་གི་ཐ་སྙད་བཏགས་པའི་བཏགས་དོན་བཙལ་བའི་རིག་པ་དེ།
མཐར་ཐུག་དཔྱོད་བྱེད་ཀྱི་རིག་ཤེས་མ་ཡིན་པའི་ཕྱིར་ཏེ། གང་ཟག་བདེན་པར་ཡོད་
མེད་དཔྱོད་པའི་རིག་པ་དེ། མཐར་ཐུག་དཔྱོད་པའི་རིག་པ་མ་ཡིན་པའི་ཕྱིར་ཏེ། གང་
ཟག་བདེན་པར་གྲུབ་པའི་ཕྱིར། ཡང་མཐར་ཐུག་དཔྱོད་པའི་རིག་ཤེས་ཀྱི་གཞལ་བྱ་ཡིན་
ཡང་རྙེད་དོན་མ་ཡིན་པར་འདོད་པ་མི་རིགས་ཏེ། ཆོས་ཀྱི་རྒྱལ་པོ་ཙོང་ཁ་པ་ཡབ་སྲས་
ཀྱི་བཞེད་པ་ལས་འདས་པའི་ཕྱིར་ཏེ། དེ་རྣམས་ཀྱིས་དེའི་གཞལ་བྱ་དང་། དེའི་རྙེད་
དོན་དོན་གཅིག་མིང་གི་རྣམ་གྲངས་སུ་བསྟན་པའི་ཕྱིར། ཡང་ལྷས་བྱིན་གྱི་རྒྱུད་ཀྱི་ཡིད་
ཀྱི་རྣམ་པར་ཤེས་པ་ཆོས་ཅན། ཁྱོད་དེའི་རྒྱུད་ཀྱི་ང་མ་ཡིན་པར་ཐལ། ཁྱོད་དེའི་རྒྱུད་
ཀྱི་ང་ཡི་བ་ཡིན་པའི་ཕྱིར་ཏེ། ཁྱོད་དེའི་རྒྱུད་ཀྱི་རྣམ་པར་ཤེས་པའི་ཕུང་པོ་ཡིན་པའི་ཕྱིར་
ཞེ་ན། དེའི་རྒྱུད་ཀྱི་ང་ཙམ་ཆོས་ཅན། ལྷས་བྱིན་གྱི་རྒྱུད་ཀྱིང་མ་ཡིན་པར་ཐལ། ལྷས་
བྱིན་གྱི་རྒྱུད་ཀྱི་ང་ཡི་བ་ཡིན་པའི་ཕྱིར་ཏེ། དེའི་རྒྱུད་ཀྱི་འདུ་བྱེད་ཀྱི་ཕུང་པོ་ཡིན་པའི་ཕྱིར།
~6~

རྟགས་ཁྱབ་རྣམས་ཁས། འདོད་མི་ནུས་ཏེ། དེ་འདྲ་བ་དེ་འགྲོ་བ་རིགས་དྲུག་པོ་གང་གིས་
ཀྱང་ཁྱད་པར་དུ་མ་བྱས་པའི་ཕྱིར་ཏེ། དེ་འདྲ་བ་དེ་སེམས་ཅན་ནས་སངས་རྒྱས་ཀྱི་
བར་དུ་རྗེས་སུ་འགྲོ་བའི་ཕྱིར་ཞེ་ན། སེམས་ཅན་གྱི་རྒྱུད་ཀྱི་ང་ཙམ་དེ་སེམས་ཅན་མ་
ཡིན་པར་ཐལ། ལྷས་བྱིན་གྱི་རྒྱུད་ཀྱི་ང་ཙམ་དེ་ལྷས་བྱིན་མ་ཡིན་པའི་ཕྱིར། འདོད་ན།
སངས་རྒྱས་ཀྱི་རྒྱུད་ཀྱི་ང་ཙམ་དེ་སངས་རྒྱས་མ་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། དེས་སྒྲིབ་གཉིས་སྤངས་པའི་ཕྱིར། །ཡང་བྱང་སེམས་མཐོང་ལམ་
པའི་རྒྱུད་ཀྱི་ང་ཙམ་ཆོས་ཅན། བྱང་སེམས་མཐོང་ལམ་པ་མ་ཡིན་པར་ཐལ། དེའི་རྒྱུད་
ཀྱི་ཡོན་ཏན་ཡིན་པའི་ཕྱིར་ཞེ་ན། སངས་རྒྱས་འཕགས་པ་རང་རྒྱུད་ཀྱིས་བསྡུས་པའི་
ང་ཙམ་ཆོས་ཅན། སངས་རྒྱས་འཕགས་པ་མ་ཡིན་པར་ཐལ། དེའི་ཡོན་ཏན་ཡིན་པའི་
ཕྱིར་ཏེ། དེའི་རྒྱུད་ཀྱི་ཕུང་པོ་ཡིན་པའི་ཕྱིར། འདོད་མི་ནུས་ཏེ། སྔར་དྲངས་པའི་ལུང་
རྣམས་དང་འགལ་བའི་ཕྱིར། ལོངས་སྤྱོད་རྫོགས་པའི་སྐུ་ཡིན་ན། གཟུགས་ཁམས་ཀྱི་
འོག་མིན་ཁོ་ནར་བཞུགས་པས་ཁྱབ་པར་ཐལ། མཚན་ཉིད་སྔར་གྱི་དེ་རྣམས་རིགས་
པའི་ཕྱིར། འདོད་མི་ནུས་ཏེ། རྒྱན་ལས། ལོངས་སྤྱོད་རྫོགས་སྐུ་ཁམས་ཀུན་
ཏུ། །འཁོར་ཡོངས་སྡུད་དང་ཞིང་དང་མཚན། །ཞེས་གསུངས་པའི་ཕྱིར།གཞན་ཡང་།
རྒྱུད་བླ་མ་ལས། ཇི་ལྟར་མཚོན་ནི་སྣ་ཚོགས་ཀྱིས། །ནོར་བུ་དེ་དངོས་མིན་པར་
སྣང་། །དེ་བཞིན་འགྲོ་རྐྱེན་སྣ་ཚོགས་ཀྱིས། །ཁྱབ་རྟགས་དེ་དངོས་མིན་པར་སྣང་། །ཞེས་
གསུངས་པ་མི་འཐད་པར་ཐལ། སྔར་གྱི་མཚན་ཉིད་དེ་རྣམས་རིགས་པའི་ཕྱིར་ཞེ་ན། མ་
ཁྱབ་པར་ཐལ། ལུང་དེ་རྣམས་ཀྱི་དོན་ནི། ལོངས་སྤྱོད་རྫོགས་པའི་སྐུ་དེས་འཇིག་རྟེན་
གྱི་ཁམས་ཐམས་ཅད་ནས་བྱང་འཕགས་ཀྱི་འཁོར་ཡོངས་སུ་སྡུད་པ་དང་། གདུལ་བྱ་
རྣམས་ཀྱི་མོས་པ་ཇི་ལྟ་བ་བཞིན་དུ་སྐུའི་ཁ་དོག་དང་། དབྱིབས་སོགས་སྟོན་པར་
མཛད་པའི་དོན་ཡིན་པའི་ཕྱིར། །ཁ་ཅིག་ན་རེ། ལོངས་སྐུ་ཡིན་ན། གཟུགས་ཀྱི་རྟེན་
~7~

ཅན་མ་ཡིན་དགོས་ཏེ། གཟུགས་ཀྱི་རྟེན་ཅན་གྱི་སངས་རྒྱས་ཀྱི་གཟུགས་སྐུ་གང་ལས་
ཀྱང་མ་བཤད་པའི་ཕྱིར་ཞེ་ན། མི་རིགས་ཏེ། སློབ་དཔོན་ཆོས་བཤེས་ཀྱི་འགྲེལ་པ་ཚིག་
གསལ་ལས། འཇིག་རྟེན་གྱི་ཁམས་ཁ་ཅིག་ན་ནི། སངས་རྒྱས་བཅོམ་ལྡན་འདས་ཀྱི་སྤྲུལ་
པའི་སྐུ་ཉིད་གདུལ་བྱའི་དབང་གིས་དགའ་ལྡན་ན་བཞུགས་པའི་བྱང་ཆུབ་སེམས་དཔར་
སྣང་བ་རིམ་གྱིས། ཡང་བྱང་ཆུབ་སེམས་དཔར་སྟོན་ཏེ། དོན་འདི་ཉིད་ཉེ་བར་གཟིགས་
ནས། འཕགས་པ་ལང་ཀར་གཤེགས་པའི་མདོ་ལས། ཡང་དག་སངས་རྒྱས་དེར་
སངས་རྒྱ། །སྤྲུལ་པ་རྣམས་ནི་འདིར་འཚང་རྒྱ། །ཞེས་བྱ་བ་གསུངས་ཏེ། མདོ་དེར།
གཟུགས་ཀྱི་ཁམས་ཀྱི་འོག་མིན་ལ་ནི་དེར། ཞེས་གསུངས་ལ། འདོད་པའི་ཁམས་ལ་
ནི་འདིར། ཞེས་གསུངས་ཏེ། བྱིས་པ་རྣམས་ནི་རང་གི་རྟོག་པ་ཙམ་གྱིས་ཉེ་བ་དང་རིང་
བར་འདོད་པའི་དབང་དུ་བྱས་པའི་ཐ་སྙད་དོ། །ཞེས་གསུངས་པའི་ཕྱིར་ཏེ། འཇུག་
འགྲེལ་སོགས་ལས་ཀྱང་དོན་དེ་ཉིད་བདེ་བླག་ཏུ་གྲུབ་པའི་ཕྱིར། ཡང་གང་ཟག་གི་
བདག་མེད་པས་ཁྱད་པར་དུ་བྱས་པའི་མཆོག་གི་སྤྲུལ་སྐུ་རྟོགས་ན། མཆོག་གི་སྤྲུལ་སྐུ་
བདག་མེད་དུ་རྟོགས་པས་ཁྱབ་པ་དང་། མཚན་ཉིད་སྔར་ལྟར་འདོད་པ་ནང་འགལ་ཏེ།
ལོངས་སྐྲ་ཡིན་ན། བྱང་འཕགས་ཀྱིས་མངོན་སུམ་དུ་རྟོགས་པས་ཁྱབ་པར་ཐལ།
མཚན་ཉིད་རིགས་པའི་ཕྱིར། འདོད་ན། མཆོག་གི་སྤྲུལ་སྐུ་ཡིན་ན། སོ་སོ་སྐྱེ་བོས་
མངོན་སུམ་དུ་རྟོགས་པས་ཁྱབ་པར་ཐལ། འདོད་པ་དེའི་ཕྱིར། འདོད་ན། གང་ཟག་གི་
བདག་མེད་པས་ཁྱད་པར་དུ་བྱས་པའི་མཆོག་གི་སྤྲུལ་སྐུ་ཆོས་ཅན། དེར་ཐལ། དེའི་
ཕྱིར། འདོད་ན། གསལ་བ་རྣམས་རེ་ཤིག་འགྲིག སོ་སོ་སྐྱེ་བོའི་རྒྱུད་ཀྱི་མངོན་སུམ་
ཆོས་ཅན། དེར་ཐལ།དེའི་ཕྱིར། ཁྱབ་པ་ཁས་སོ། །འདོད་མི་ནུས་ཏེ། ཚུར་མཐོང་གི་
རྒྱུད་ཀྱི་མངོན་སུམ་ཡིན་པའི་ཕྱིར། ཞིང་འདིར་སྟོན་པའི་འཁོར་དུ་བྱོན་པའི་རྒྱལ་བ་
བྱམས་པ་ཆོས་ཅན། མཆོག་གི་སྤྲུལ་པའི་སྐུ་ཡིན་པར་ཐལ། མཚན་ཉིད་དེའི་ཕྱིར།
8~

འདོད་མི་ནུས་ཏེ། ཞིང་ཁམས་གཅིག་ཉིད་དུ་མཆོག་གི་སྤྲུལ་པའི་སྐུ་རྒྱུད་ཐ་དད་པ་
གཉིས་ཅིག་ཅར་དུ་མི་འབྱུང་བའི་ཕྱིར་ཏེ། འཁོར་ལོས་སྒྱུར་བའི་རྒྱལ་པོ་རྒྱུད་ཐ་དད་
པ་གཉིས་ཅིག་ཅར་དུ་མི་འབྱུང་བའི་ཕྱིར་ཏེ། མཛོད་ལས། ལྷན་ཅིག་གཉིས་མིན་
སངས་རྒྱས་བཞིན། །ཞེས་པའི་ལུང་དོན་གྲུབ་པའི་ཕྱིར། གཞན་ཡང་། སངས་རྒྱས་ཀྱི་
སྐྱེ་བ་སྤྲུལ་སྐུ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ།
མཚན་བཟང་པོ་སོགས་ཀྱིས་སྤྲས་པའི་སངས་རྒྱས་ཀྱི་སྐུ་མ་ཡིན་པའི་ཕྱིར་ཏེ། ཁྱོད་སྐྱེ་
བ་སྤྲུལ་སྐུ་ཡིན་པའི་ཕྱིར། གཟུགས་སྐུ་གཉིས་པོ་ཤེས་པར་འདོད་ཅིང༌། མཚན་ཉིད་
སྔར་ལྟར་འདོད་པ་ནང་འགལ་ཏེ། གཟུགས་སྐུ་གཉིས་པོ་ཆོས་ཅན། བྱང་སེམས་
འཕགས་པས་མངོན་སུམ་དུ་མ་རྟོགས་པར་ཐལ། སྒྲིབ་གཉིས་སྤངས་པའི་ཤེས་པ་ཡིན་
པའི་ཕྱིར། །མ་གྲུབ་ན། དེ་གཉིས་ཤེས་པ་ཡིན་པར་འབུད། འདོད་ན། མཚན་ཉིད་རིགས་
པར་འབུད།། ཁ་ཅིག་ན་རེ། རང་བཞིན་རྣམ་དག་གི་ཆར་གྱུར་བའི་ངོ་བོ་ཉིད་སྐུ་ཆོས་
།ཅན། འགོག་བདེན་མཐར་ཐུག་ཡིན་པར་ཐལ། ངོ་བོ་ཉིད་སྐུ་ཡིན་པའི་ཕྱིར། འདོད་ན།
རང་བཞིན་རྣམ་དག་མ་ཡིན་པར་ཐལ། གློ་བུར་རྣམ་དག་ཡིན་པའི་ཕྱིར་ཞེས་ཟེར།
གཞན་དག་ན་རེ། མ་ཁྱབ་པར་ཐལ། གཞི་གྲུབ་ན། རང་བཞིན་རྣམ་དག་ཡིན་དགོས་
པའི་ཕྱིར་ཏེ། གཞི་གྲུབ་ན། རང་བཞིན་གྱིས་མྱང་འདས་ཡིན་དགོས་པའི་ཕྱིར་ཏེ།གཞི་
གྲུབ་ན། ཆོས་ཀྱི་བདག་མེད་ཡིན་དགོས་པ་གང་ཞིག ཆོས་ཀྱི་བདག་མེད་དེ་རང་
བཞིན་གྱིས་མྱང་འདས་ཡིན་པའི་ཕྱིར་ཞེ་ན། འོ་ན། གཞི་གྲུབ་ན།དོན་དམ་བདེན་པ་
ཡིན་དགོས་པར་ཐལ། གཞི་གྲུབ་ན། ཆོས་ཀྱི་བདག་མེད་ཡིན་དགོས་པ་གང་ཞིག ཆོས་
ཀྱི་བདག་མེད་དོན་དམ་བདེན་པ་ཡིན་པའི་ཕྱིར། ཁྱབ་པ་ཁས། དེ་ལ་ཁོ་ན་རེ། རང་
བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། ཀུན་རྫོབ་བདེན་པ་ཡིན་པར་
ཐལ། འགོག་བདེན་ཡིན་པའི་ཕྱིར་ཞེ་ན། འགལ་ཁྱབ་ཡིན་ཏེ། རྒྱུ་མཚན་འོག་ནས་
~9~

འཆད་པར་འགྱུར་རོ། །སངས་རྒྱས་ཀྱི་མིག་གི་རྣམ་པར་ཤེས་པ་ཆོས་ཅན། ལམ་
བདེན་ཡིན་པར་ཐལ། རྟོགས་པ་ཡེ་ཤེས་ཆོས་སྐུ་ཡིན་པའི་ཕྱིར་ཏེ། སྒྲིབ་གཉིས་སྤངས་
པའི་ཤེས་པ་ཡིན་པའི་ཕྱིར། འདོད་ན། རྣལ་འབྱོར་མངོན་སུམ་དུ་ཐལ། འདོད་པ་དེའི་
ཕྱིར། འདོད་ན། དབང་མངོན་མ་ཡིན་པར་ཐལ། འདོད་པ་དེའི་ཕྱིར།མཁས་པའི་དབང་
པོ་ཁ་ཅིག་ན་རེ།གཉིས་སྟོང་ལ་ཟབ་མོ་ཞེས་བརྗོད་པའི་རྒྱུ་མཚན་ཡོད་དེ། དེ་འདྲ་བ་ཉན་
རང་དགྲ་བཅོམ་པ་རྣམས་ཀྱིས་མངོན་སུམ་དུ་མ་རྟོགས་པའི་ཕྱིར། ཞེས་གསུངས།གཞན་
དག་ན་རེ། རང་རྒྱལ་དགྲ་བཅོམ་པ་དེས་གཉིས་སྟོང་མངོན་སུམ་དུ་རྟོགས་པར་ཐལ།
དེས་གཟུང་བ་ཕྱི་རོལ་དོན་དུ་འཛིན་པའི་རྟོག་པའི་ས་བོན་ཟད་པར་སྤངས་པའི་ཕྱིར་ཏེ།
མངོན་པར་རྟོགས་པའི་རྒྱན་ལས། གཟུང་དོན་རྟོག་པ་སྤོང་ཕྱིར་དང་། །ཞེས་གསུངས་
པའི་ཕྱིར་ཞེ་ན། མ་ཁྱབ་པར་ཐལ། རང་རྒྱལ་དགྲ་བཅོམ་པ་དེས་ཆོས་ཀྱི་བདག་འཛིན་
གྱི་ས་བོན་མ་སྤངས་པའི་ཕྱིར། མ་གྲུབ་ན། དེ་ཆོས་ཅན། ཤེས་སྒྲིབ་སྤངས་པར་ཐལ།
ཆོས་ཀྱི་བདག་འཛིན་གྱི་ས་བོན་སྤངས་པའི་ཕྱིར།འདོད་ན། སངས་རྒྱས་སུ་ཐལ།
འདོད་པ་དེའི་ཕྱིར། གཞན་ཡང་། བསེ་རུ་ལྟ་བུའི་རང་རྒྱལ་དགྲ་བཅོམ་པ་དེས་ཤེས་
སྒྲིབ་མ་སྤངས་པར་ཐལ། ལམ་བཤད་མི་གསལ་ཉིད་ལུས་ཡིན། །ཞེས་པའི་གཞུང་དོན་
གྲུབ་པའི་ཕྱིར། གཞན་ཡང་། ཐེག་དམན་ལ་ཆོས་ཀྱི་བདག་མེད་མངོན་སུམ་དུ་རྟོགས་པ་
མེད་པར་ཐལ། ཐེག་ཆེན་སེམས་བསྐྱེད་སྤངས་པའི་སྐྱེ་བོ་རྣམས་ཀྱི་རྒྱུད་ལ་ཆོས་ཀྱི་
བདག་མེད་མངོན་སུམ་དུ་རྟོགས་པའི་བདེ་བ་མེད་པའི་ཕྱིར་ཏེ། རྒྱན་ལས། ཆེར་འོས་
སེམས་བསྐྱེད་སྤངས་པའི་སྐྱེ་བོ་དག །གཞན་དོན་སེམས་དང་དེ་ཡི་ཐབས་རྙེད་
དང་། །དགོངས་ཆེན་པོ་དང་དེ་ཉིད་མཆོག་མཐོང་བའི། ། བདེ་བ་དེ་སྤངས་ཞི་བར་འགྲོ་
བར་འགྱུར། ཞེས་གསུངས་པའི་ཕྱིར། གཞན་ཡང་། ཐེག་དམན་གྱི་རྒྱུད་ལ་ཆོས་ཀྱི་
བདག་མེད་རྟོགས་པའི་ཤེས་རབ་མེད་པར་ཐལ། དེའི་རྒྱུད་ལ་དམིགས་པ་མེད་པ་ལ་
~10~

དམིགས་པའི་སྙིང་རྗེ་ཚད་མེད་མེད་པའི་ཕྱིར་ཏེ། སེམས་དཔའི་རྒྱུད་ཀྱི་དམིགས་པ་མེད་
པ་ལ་དམིགས་པའི་སྙིང་རྗེ་དེ། ་ཉན་རང་སོགས་དང་ཐུན་མོང་མ་ཡིན་པའི་ཡོན་ཏན་
ཡིན་པའི་ཕྱིར་ཏེ། བྱང་ས་ལས། དེ་ལ་བྱང་ཆུབ་སེམས་དཔའི་བྱམས་པ་ལ་སོགས་པ་
ཚད་མེད་པའི་སེམས་ཅན་ལ་དམིགས་པ་གང་ཡིན་པ་དེ་དག་ནི་གཞན་མུ་སྟེགས་ཅན་
དང་ཐུན་མོང་བ་ཡིན་ནོ། །ཆོས་ལ་དམིགས་པ་གང་ཡིན་པ་དེ་དག་ནི། ཉན་ཐོས་དང་
རང་སངས་རྒྱས་དང་ཐུན་མོང་བ་ཡིན་གྱི། མུ་སྟེགས་དང་ཐུན་མོང་མ་ཡིན་པར་རིག་
པར་བྱའོ། །བྱང་ཆུབ་སེམས་དཔའི་དམིགས་པ་མེད་པའི་ཚད་མེད་པ་གང་ཡིན་པ་དེ་
ནི། མུ་སྟེགས་ཅན་དང་། ཉན་ཐོས་དང༌། རང་རྒྱལ་ཐམས་ཅད་དང་ཐུན་མོང་མ་ཡིན་
པར་རིག་པར་བྱའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། རང་སངས་རྒྱས་ཀྱིས་
ཆོས་ཀྱི་བདག་མེད་རྟོགས་ཏེ། རང་སངས་རྒྱས་དང༌། སེམས་ཙམ་པ་གཉིས་ལྟ་བ་
མཚུངས་པའི་ཕྱིར་ཏེ། རྣམ་པར་ངེས་པའི་ཊི ཀ་ཆེན་ལས། རང་སངས་རྒྱས་དང་།
སེམས་ཙམ་པ་ལྟ་བ་མཚུངས་པར་འདོད་པ་ལ་བཞད་གད་བྱེད་པ་ནི་གསལ་བྱེད་པའི་
བཞད་གད་དང་མི་མཚུངས་པར་འདོད་པ། མ་བརྟག་གཅིག་པུར་ཉམས་དགའ་བ་ཁོ་ན་
ཡིན་ནོ། །དེ་ལ་བརྟེན་ནས་རྣལ་འབྱོར་གྱི་ས་བཞི་རིམ་པ་གོང་འོག་མི་འདྲ་བ་བཞིར་
བྱེད་པ་མངོན་རྟོགས་རྒྱན་རྩ་འགྲེལ་གྱི་དགོངས་པར་འདོད་པ་ཡང་བརྟག་པར་བྱ་བ་
ཁོ་ན་ཡིན་ནོ། །ཞེས་གསུངས་པའི་ཕྱིར་ཞེ་ན། སྐྱོན་མེད་དེ། དེ་ནི་ཞར་ལ་མངོན་རྟོགས་
རྒྱན་འཕགས་སེང་སོགས་ཀྱིས་འཆད་པའི་སྐབས་སུ། རང་སངས་རྒྱས་དང་སེམས་
ཙམ་པ་གཉིས་ལྟ་བ་མཚུངས་པར་བསྟན་པ་ཙམ་ཡིན་པའི་ཕྱིར་ཏེ། གཞན་དུ་ན་འབྲེལ་
མེད་ཀྱི་བཤད་པར་འགྱུར་བའི་ཕྱིར། རང་ལུགས་ལ། གཟུང་དོན་རྟོག་པ་སྤོང་ཕྱི ཪ་
དང་། །ཞེས་སོགས་ནི་དྲང་དོན་དགོངས་པ་ཅན་ཡིན་ཏེ། །ཤེས་པ་བདེན་པར་གྲུབ་པའི་
ཕྱིར། ཉན་རང་རྣམས་ཀྱིས་ཆོས་ཀྱི་བདག་མེད་མ་རྟོགས་ཤིང་། དེ་བཞིན་ཉིད་དང་།
~11~

ཡོངས་གྲུབ་དང་། དོན་དམ་བདེན་པ་སོགས་ནི་རྟོགས་ཏེ། གང་ཟག་གི་བདག་མེད་དེ་
ཡོངས་གྲུབ་ཡིན་པ་གང་ཞིག བསྡུ་བ་ལས་ཀྱང་། ཡང་དག་པའི་ཤེས་པ་འཇིག་རྟེན་
ལས་འདས་པ་གང་ཞེ་ན། གང་གི་ཉན་ཐོས་དང་། རང་སངས་རྒྱས་དང༌། བྱང་ཆུབ་
སེམས་དཔའ་རྣམས་ཀྱིས་དེ་བཞིན་ཉིད་རབ་ཏུ་རྟོགས་པར་བྱེད་པའོ། ། ཞེས་གསུངས་
ཤིང་། ཡང་མཁས་པའི་དབང་པོ་ཁ་ཅིག་ན་རེ། ཚིགས་སུ་བཅད་པ་འདི་ཉིད་བསྟན་
བཅོས་འདིའི་ལུས་རྣམ་གཞག་ཡིན་ནོ། །གཞན་དག་ན་རེ། ཚིགས་སུ་བཅད་པ་འདི་ཉིད་
ཆོས་ཅན། བསྟན་བཅོས་རྣམ་འགྲེལ་དུ་ཐལ། དེའི་ལུས་རྣམ་གཞག་ཡིན་པའི་ཕྱིར།གཞན་
ཡང་། དེ་ཆོས་ཅན། བསྟན་བཅོས་རྣམ་འགྲེལ་གྱི་ལུས་རྣམ་གཞག་མ་ཡིན་པར་ཐལ།
དེའི་མཆོད་བརྗོད་ཀྱི་ངག་ཡིན་པའི་ཕྱིར་ཞེ་ན། ཤེས་རབ་ཕ་རོལ་ཕྱིན་པ་ནི། །དངོས་པོ་
བརྒྱད་ཀྱིས་ཡང་དག་བཤད། །ཅེས་སོགས་ཀྱི་ཚིགས་སུ་བཅད་པ་བཅོ་ལྔ་པོ་དེ་ཆོས་
ཅན། བསྟན་བཅོས་མངོན་པར་རྟོགས་པའི་རྒྱན་ཡིན་པར་ཐལ། དེའི་ལུས་རྣམ་གཞག་
ཡིན་པའི་ཕྱིར། འདོད་མི་ནུས་ཏེ། ཁྱོད་ལ་སྐབས་བརྒྱད་ཀྱི་དབྱེ་བ་མི་འཐད་པའི་ཕྱིར།
གཞན་ཡང་། གང་གི་རྟེན་ཅིང་འབྲེལ་པར་འབྱུང༌། །ཞེས་སོགས་ཀྱི་ཚིགས་སུ་བཅད་པ་
ཆོས་ཅན། ཁྱོད་རྩ་བ་ཤེས་རབ་ཀྱི་ལུས་རྣམ་གཞག་མ་ཡིན་པར་ཐལ། ཁྱོད་དེའི་མཆོད་
བརྗོད་ཀྱི་ངག་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། རྩ་བ་ཤེས་རབ་ལ་ལུས་
རྣམ་གཞག་ཡོད་པའི་ཕྱིར། གཞན་ཡང་། སྡེ་བདུན་ལ་ལུས་རྣམ་གཞག་མེད་པར་ཐལ།
སྔར་གྱི་དམ་བཅའ་དེ་རིགས་པའི་ཕྱིར། དེས་ན་ཚིགས་བཅད་འདི་བསྟན་བཅོས་འདི
ལུས་རྣམ་གཞག་ཡིན་ཏེ། འདིས་འདིའི་བརྗོད་བྱ་དོན་གྱི་ལུས་དེ་རྫོགས་པར་བསྟན་
པའི་ཕྱིར་ཏེ། འདིས་རྟོག་གེའི་ཚིག་དོན་བརྒྱད་ཀ་རྫོགས་པར་བསྟན་པའི་ཕྱིར་ཏེ། དོན་
གཉིས་ཕུན་ཚོགས་སྒྲུབ་པར་བྱེད་པའི་ཐབས་རྫོགས་པར་བསྟན་པའི་ཕྱིར་ཏེ། འདིས་
སྐུ་བཞི་མཛད་པ་འཕྲིན་ལས་དང་བཅས་པ་བསྟན་པའི་ཕྱིར། འོན་ཀྱང་འཁྲི་ཚུལ་འདི་
12 ~

ལྟར། ཉན་ཐོས་ཞི་བ་འཚོལ་རྣམས་ཞེས་སོགས་ཀྱི་ཚིགས་བཅད་དེས། རྒྱན་གྱི་བརྗོད་
བྱ་དོན་གྱི་ལུས་རྫོགས་པར་བསྟན་པར་ཐལ། དེས་མངོན་པར་རྟོགས་པ་བརྒྱད་རྫོགས་
པར་བསྟན་པའི་ཕྱིར་ཏེ། དེས་མངོན་པར་རྟོགས་པ་བརྒྱད་ཀྱི་ཡོན་ཏན་བརྗོད་པའི་ཕྱིར།
རྩ་བར་འདོད་ན། དེ་རྒྱན་གྱི་ལུས་རྣམ་གཞག་ཡིན་པར་ཐལ། འདོད་པ་དེའི་ཕྱིར།འདིའི་
ཁྱབ་པ་དང་རྩ་ཁྱབ་ཁས། འགྲོ་ལ་ལམ་བཟང་མཚོན་པའི་མིག་གཅིག་པུ། །དམ་པ་
རྣམས་ཀྱི་སྤྱོད་ཚུལ་དྲན་གྱུར་ཏེ། ། བསླུ་བ་མེད་ཅིང་དགོས་འདོད་འབྱུང་བའི་
གཞི། །སྐྱབས་གསུམ་གུས་པའི་གཙུག་གིས་རབ་བསྟེན་ནས། །འཆད་རྩོད་རྩོམ་པས་
ཉིན་མཚན་འདའ་བར་ཤོག ༈ པས་ས། ཁ་ཅིག
དཔལ་ལྡན་ཆོས་ཀྱི་གྲགས་པ་ཆོས་ཅན། བསྟན་བཅོས་འདི་གཞན་དོན་ཁོ་ནར་མི་རྩོམ་
པའི་རྒྱུ་མཚན་ཡོད་དེ། ཉན་པ་པོའི་སྐྱེ་བོ་ཕལ་ཆེར་སྣོད་ཀྱི་སྐྱོན་བཞི་དང་ལྡན་པའི་
ཕྱིར། ཡང་མཁས་པའི་དབང་པོ་གཞན་དག་ན་རེ། དཔལ་ལྡན་ཆོས་ཀྱི་གྲགས་པ་ཆོས་
ཅན། བསྟན་བཅོས་འདི་ཉན་པ་པོ་སྐྱོན་བཞི་ལྡན་ལ་ཕན་པའི་ཕྱིར་དུ་མི་རྩོམ་པའི་རྒྱུ་
མཚན་ཡོད་དེ། མཁས་མཆོག་ཡིན་པའི་ཕྱིར། དེ་ཆོས་ཅན། བསྟན་བཅོས་འདི་རང་
དོན་དུ་རྩོམ་པའི་རྒྱུ་མཚན་ཡོད་དེ། རང་གི་བློ་གྲོས་འཕེལ་བའི་དགོས་པ་ཡོད་པའི་
ཕྱིར། ཞེས་གསུངས། འོ་ན་དཔལ་ལྡན་ཆོས་ཀྱི་གྲགས་པ་ཆོས་ཅན། བསྟན་བཅོས་འདི་
རང་དོན་ཁོ་ནར་བརྩམས་པར་ཐལ། དེ་ཡིན་པའམ། གཞན་དོན་ཁོ་ནར་བརྩམས་པ་
གང་རུང་གང་ཞིག །ཕྱི་མ་མི་རིགས་པའི་ཕྱིར། དང་པོ་གྲུབ་སྟེ། ཁྱོད་བསྟན་བཅོས་
འདི་ཉིད་རྩོམ་པར་བྱེད་པའི་ཐེག་ཆེན་འཕགས་པ་ཡིན་པའི་ཕྱིར། འདོད་མི་ནུས་ཏེ།
གཞན་དོན་འབའ་ཞིག་སྒྲུབ་པར་བྱེད་པའི་སྐྱེས་བུ་ཡིན་པའི་ཕྱིར་ཏེ།ཕྱིན་དྲུག་ཉམས་
སུ་ལེན་པར་བྱེད་པའི་ཐེག་ཆེན་འཕགས་པ་ཡིན་པའི་ཕྱིར། གཞན་ཡང་། དེ་ཆོས་ཅན།
བསྟན་བཅོས་འདི་སྐྱེ་དགུ་མཐའ་དག་ལ་ཕན་པའི་ཕྱིར་དུ་མ་བརྩམས་པར་ཐལ། སྦྱོར་
-13 ~

བ་གཉིས་པོ་དེ་འཐད་པའི་ཕྱིར། འདོད་པར་མི་ནུས་ཏེ། རྒྱལ་བའི་གསུང་རབ་མཐའ་
དག་ལ་ཕན་པའི་ཕྱིར་དུ་འདི་ཉིད་བརྩམས་པ་ཡིན་པའི་ཕྱིར། །ཁྱབ་སྟེ། སངས་རྒྱས་ཀྱི་
བསྟན་པ་ནི་སྐྱེ་རྒུ་མཐའ་དག་ལ་ཕན་བདེ་མ་ལུས་པ་འབྱུང་བའི་གཞི་ཡིན་པའི་ཕྱིར།
གཞན་ཡང་། བསྟན་བཅོས་འདིས་སྐྱེ་དགུ་མཐའ་དག་ལ་མི་ཕན་པར་ཐལ། དེ་ལྟར་དུ་
རྩོམ་པ་པོ་བཞེད་པའི་ཕྱིར། རྟགས་ཁས། འདོད་ན། སངས་རྒྱས་ཀྱི་ལུང་གིས་བསྟན་
པས་ཀྱང་སྐྱེ་དགུ་མཐའ་དག་ལ་མི་ཕན་པར་ཐལ། འདོད་པ་གང་ཞིག རྒྱུ་མཚན་
མཚུངས་པའི་ཕྱིར། འདོད་མི་ནུས་ཏེ། སྐྱོན་བཞི་ལྡན་གྱི་ཉན་པ་པོ་རྣམས་ཀྱི་ཕན་བདེ་
ཡང་སངས་རྒྱས་ཀྱི་བསྟན་པ་ལ་བརྟེན་ནས་ཐོབ་པའི་ཕྱིར།གཞན་ཡང༌། དཔལ་ལྡན་
ཆོས་ཀྱི་གྲགས་པ་དེས། ས་བརྒྱད་པ་ཡན་ཆད་ཐོབ་ཟིན་པ་མ་ཡིན་པར་ཐལ། དེ་
གཞན་དོན་འབའ་ཞིག་སྒྲུབ་པའི་སྐྱེས་བུ་མ་ཡིན་པའི་ཕྱིར། རྟགས་ཁས། འདོད་མི་
ནུས་ཏེ། དེ་སངས་རྒྱས་རྣམས་ཀྱིས་མངོན་སུམ་དུ་ལུང་བསྟན་ཐོབ་པའི་སྐྱེས་བུ་ཡིན་
པའི་ཕྱིར། ཁྱབ་སྟེ། ས་བརྒྱད་པ་འདི་ཉིད་ལ་ལུང་བསྟན་ཐོབ་པའི་ས་ཞེས་བཤད་པ་ལ་
རྒྱུ་མཚན་དང་དགོས་པ་ཡོད་པའི་ཕྱིར་ཞེས་དམ་པ་རྣམས་གསུང་ངོ། །སྔ་མའི་རྟགས་
མ་གྲུབ་ན། དེ་སངས་རྒྱས་རྣམས་ཀྱིས་མངོན་སུམ་དུ་ལུང་བསྟན་ཐོབ་པར་ཐལ།
མགོན་པོ་མངོན་པར་བྱང་ཆུབ་པའི་རྒྱུད་ལས། དགེ་སློང་ཆོས་ཀྱི་གྲགས་པ་ནི། །ཀུན་
ཏུ་བཟང་པོའི་སྤྲུལ་པ་ཡིན། །ཞེས་གསུངས་པ་གང་ཞིག འཇམ་དཔལ་རྩ་རྒྱུད་ལས་
ཀྱང་མངོན་སུམ་དུ་ལུང་བསྟན་པའི་ཕྱིར། དེ་ལ་ཁོ་ན་རེ། ཤཱ་རིའི་བུ་ལ་སོགས་པ་
རྣམས་ཀྱང་ལུང་བསྟན་པ་མིན་ནམ་ཞེ་ན། སྐྱོན་མེད་དེ། ཤཱ་རིའི་བུ་ནི་བྱང་ཆུབ་སེམས་
དཔའ་ཆེན་པོ་ཡིན་པར་ཉི་སྣང་སོགས་ལས་བཤད་ཅིང༌། ཉན་ཐོས་འགའ་ཞིག་ལྐོག་ཏུ་
ལུང་བསྟན་པ་ཙམ་ཡིན་པའི་ཕྱིར། དེ་ལ་ཁོ་ན་རེ། བདག་ལ་འདི་ནི་གཞན་ལ་ཕན་པ་
ཡིན་ཞེས་བསམ་པའང་མེད། ཅེས་བཤད་པ་ལ་དགོས་པ་མེད་པར་ཐལ། བསྟན་
~14~

བཅོས་འདིས་སྐྱེ་བོ་ཐམས་ཅད་ལ་ཕན་པའི་ཕྱིར། ཞེ་ན། འོ་ན། གསལ་བ་དེར་ཐལ།
འདིས་གཞན་ལ་ཕན་པའི་ཕྱིར་ཏེ། སྐྱེ་བོ་ཕལ་ཆེར་ཞེས་སྨོས་པ་ལ་དགོས་པ་ཡོད་པའི་
ཕྱིར།གཞན་ཡང་།ཚད་མ་རྣམ་པར་ངེས་པ་དེ་ཕྱོགས་ཀྱི་གླང་པོ་ལ་ཞེ་སྡང་བའི་སྐྱེ་བོ་
རྣམས་ལ་ཕན་པར་མི་ནུས་པར་ཐལ། བསྟན་བཅོས་འདིས་དེ་ལ་ཕན་མི་ནུས་པའི་
ཕྱིར། རྟགས་ཁས། འདོད་མི་ནུས་ཏེ། ཕྱོགས་ཀྱི་གླང་པོ་ལ་སྡང་བ་བཟློག་པ་དང༌།
གུས་པ་བསྐྱེད་པའི་ཕྱིར་རྣམ་པར་ངེས་པ་བརྩམས་པའི་ཕྱིར་ཏེ། དེ་ཉིད་ལས། གང་ལ་
འཕགས་པ་ཉིད་བྱོན་རྗེས་བཟུང་དེ་ནི་དཔལ་ལྡན་དྲི་མེད་བློ་མངའ་སྟེ། །འཇིག་རྟེན་
བློ་གྲོས་བླུན་པོ་འདིས་ནི་དེ་ཚིག་བརླིང་བས་གསལ་བར་མི་ཤེས་པས། །ཉེར་རྟེན་
འཇིག་རྟེན་རྒྱས་མཛད་དེ་ལ་རྨོངས་པས་ཅུང་ཟད་སྨོད་བགྱིས་ནའང་། །དོན་མིན་སྐྱེ་
བར་འགྱུར་བས་བརྩེ་བས་དེ་ཡི་ལུགས་ནི་གསལ་བར་བྱ། །ཞེས་གསུངས་པའི་ཕྱིར།
དེས་ན། བདག་ལ་འདི་ནི་གཞན་ལ་ཕན་པ་ཡིན་ཞེས་བསམ་པའང་མེད། ཅེས་གསུངས་
པ་འདི་ལ་རྒྱ་མཚན་དང་དགོས་པ་ཡོད་དེ། འདིས་དངོས་སུ་ཕན་པ་རྒྱ་ཆེན་པོར་འགྱུར་
བ་ལ་ནི་སྣོད་ཀྱི་སྐྱོན་མཐའ་དག་དང་བྲལ་བ་གཅིག་དགོས་སོ་ཞེས་རྟོགས་པའི་ཆེད་ཡིན་
པའི་ཕྱིར་ཏེ། ཤཱཀྱ་བློའི་འགྲེལ་པ་ལས། བསྟན་བཅོས་རྣམ་འགྲེལ་ཞེས་བྱ་བ་འདི་ལེན་
པར་བྱེད་པ་ནི་མཁས་པ་དག་ཡོད་པ་ཁོ་ན་ཡིན་མོད་ཀྱི། འོན་ཀྱང་ཉན་པ་པོའི་སྐྱོན་མང་
བས་ཕན་པ་ཡོད་བཞིན་དུ་ཡང་མེད་པ་སྐད་དུ་བྱས་ནས་ལེགས་པར་བཤད་པ་ལ་
གོམས་པས་བསྒོས་པའི་སེམས་ཁོ་ན་བསྟན་བཅོས་རྩོམ་པའི་རྒྱུ་ཡིན་པར་བསྟན་པར་བྱ་
བ་དང་། དོན་ཆེན་པོ་ལས་ཉམས་པར་འགྱུར་བའི་རྒྱུའི་ཉེས་པ་འདི་ནི་དོར་བར་རིགས་
སོ། ཞེས་བྱ་བ་འདི་ཡང་ཚིག་ཟུར་གྱིས་བསྟན་པའི་ཕྱིར། ཚིགས་སུ་བཅད་པ་གཉིས་པ་
སྐྱེ་བོ་ཕལ་ཆེར་ཞེས་བྱ་བ་ལ་སོགས་པ་སྨོས་སོ་ཞེས་གསུངས་པའི་ཕྱིར། མཁས་པའི་
དབང་པོ་ཁ་ཅིག བསྟན་བཅོས་འདི་ཆོས་ཅན། བརྗོད་བྱ་ཡོད་དེ། རྟོག་གེའི་ཚིག་དོན་
~ 15~

བརྒྱད་པོ་དེ་ཁྱོད་ཀྱི་བརྗོད་བྱ་ཡིན་པའི་ཕྱིར། དགོས་པ་ཡོད་དེ། རྟོག་གེའི་ཚིག་དོན་
བརྒྱད་བདེ་བླག་ཏུ་རྟོགས་པ་སོགས་ཁྱོད་ཀྱི་དགོས་པ་ཡིན་པའི་ཕྱིར། ཉིང་དགོས་ཡོད་
དེ། ཁྱོད་ལ་བརྟེན་ནས་ཐར་པ་དང་ཐམས་ཅད་མཁྱེན་པ་ཐོབ་པ་ཁྱོད་ཀྱི་ཉིང་དགོས་
ཡིན་པའི་ཕྱིར། ཞེས་གསུངས་པའི་ཕྱིར། གཞན་དག་ན་རེ། མི་རིགས་ཏེ། སྡེ་བདུན་མདོ་
དང་བཅས་པ་ནང་རིག་པའི་བསྟན་བཅོས་མ་ཡིན་པའི་ཕྱིར་ཞེ་ན། འོ་ན། འཁོར་ལོ་དང་
པོ་དགོངས་འགྲེལ་དང་བཅས་པ་ནང་རིག་པའི་བསྟན་བཅོས་མ་ཡིན་པར་ཐལ། ལེའུ་
གཉིས་པའི་གཞུང་རྣམས་ནང་རིག་པའི་བསྟན་བཅོས་རྣམ་དག་གི་གཞུང་མ་ཡིན་པའི་
ཕྱིར། ཁྱབ་སྟེ། ལེའུ་གཉིས་པའི་གཞུང་རྣམས་ཀྱིས་ཀྱང་འཕགས་པའི་བདེན་པ་བཞི་
དངོས་ཀྱི་བསྟན་བྱའི་གཙོ་བོར་བྱེད་པའི་ཕྱིར་ཏེ། ཡང་ན་སྐྱོབ། །བདེན་པ་བཞི་ནི་སྟོན་
མཛད་པའོ། །ཞེས་པའི་ལུང་ལ་བརྗོད་བྱ་དོན་མཐུན་ཡོད་པའི་ཕྱིར། གཞན་ཡང་། སྒྲུབ་
བྱེད་ཐུགས་རྗེ་གོམས་ལས་དེ། །ཞེས་སོགས་ཀྱི་གཞུང་རྣམས་ལ་བརྗོད་བྱ་དོན་མཐུན་
མེད་པར་ཐལ། བསྟན་བཅོས་འདིས་ཐམས་ཅད་མཁྱེན་པ་སྒྲུབ་བྱེད་ཀྱི་རྒྱུ་དངོས་ཀྱི་
བསྟན་བྱའི་གཙོ་བོར་མི་བྱེད་པའི་ཕྱིར། དེར་ཐལ། འདིས་སངས་རྒྱས་སུ་བགྲོད་པར་
བྱེད་པའི་ལམ་བསྟན་བྱའི་གཙོ་བོར་མི་བྱེད་པའི་ཕྱིར་ཏེ། འདི་ནང་རིག་པའི་བསྟན་
བཅོས་མ་ཡིན་པའི་ཕྱིར། རྟགས་ཁས། གཞན་ཡང་། གང་དག་བརྩེ་བ་ཆེན་པོ་
པ། །གཞན་གྱི་ངོར་ནི་བཞུགས་པ་ཡིན། །ཞེས་སོགས་དང༌། དེ་ལས་བརྩེ་ཡིན་གཞན་
དོན་ངོར། །དོན་གྲུབ་མཛད་པ་མི་འདོར་ཕྱིར། །ཞེས་པའི་གཞུང་ལ་བརྗོད་བྱ་དོན་མཐུན་
མེད་པར་ཐལ། བསྟན་བཅོས་འདིས་སངས་རྒྱས་ནས་གཞན་དོན་བྱེད་པའི་རིམ་པ་མི་
སྟོན་པའི་ཕྱིར། རྟགས་ཁས། གཞན་ཡང་། འོད་ཟེར་དག །ཀུན་ནས་འཕྲོ་ཞེས་པའི་
ཚིག་འདིས། དོན་གཉིས་ཕུན་ཚོགས་སྒྲུབ་བྱེད་ཀྱི་ཐབས་མ་བསྟན་པར་ཐལ། བསྟན་
བཅོས་འདིས་དེ་ལྟར་མ་བསྟན་པའི་ཕྱིར། རྟགས་ཁས། འདོད་མི་ནུས་ཏེ། དེས་སངས་
~16~

རྒྱས་ཀྱི་མཛད་པ་འཕྲིན་ལས་བསྟན་པའི་ཕྱིར་ཏེ། རྟོག་པའི་དྲ་བ་རྣམ་བསལ་ཞེས་
སོགས་ཀྱིས་སངས་རྒྱས་ཀྱི་མཛད་པ་འཕྲིན་ལས་བསྟན་པའི་ཕྱིར། གཞན་ཡང་འཁོར་
ལོ་ཐ་མ་དགོངས་འགྲེལ་དང་བཅས་པ་རྣམས་ནང་རིག་པའི་བསྟན་བཅོས་མ་ཡིན་པར་
ཐལ། འབྲས་རྟོག་གཉིས་པའི་གཞུང་རྣམས་ནང་རིག་པའི་བསྟན་བཅོས་རྣམ་དག་གི་
གཞུང་མ་ཡིན་པའི་ཕྱིར། དེར་ཐལ། སྡེ་བདུན་མདོ་དང་བཅས་པ་ནང་རིག་པའི་བསྟན་
བཅོས་མ་ཡིན་པའི་ཕྱིར།། རྟགས་རྣམས་ཁས།རྩ་བབར་ཁྱབ་སྟེ། གཞུང་དེ་རྣམས་ཀྱིས་
གཉིས་སྟོང་བསྟན་བྱའི་གཙོ་བོར་བྱེད་པའི་ཕྱིར་ཏེ། དེ་རྣམས་ཀྱིས་ཕྱི་དོན་དགག་བྱའི་
གཙོ་བོར་བྱེད་པའི་ཕྱིར་ཏེ། ཕྱི་རོལ་ཡན་གར་དོན་ཡོད་མིན། །ཞེས་སོགས་ཀྱི་གཞུང་
ལ་བརྗོད་བྱ་དོན་མཐུན་ཡོད་པའི་ཕྱིར། ཁ་ཅིག་ན་རེ་ཕྱི་དོན་མེད་པར་ཐལ། ཕྱི་དོན་
མེད་པར་སྟོན་པའི་རྣམ་འགྲེལ་གྱི་གཞུང་རྣམས་ལ་བརྗོད་བྱ་དོན་མཐུན་ཡོད་པའི་
ཕྱིར། ཡང་ཕྱི་དོན་ཡོད་པར་ཐལ། ཕྱི་དོན་ཡོད་པར་སྟོན་པའི་རྣམ་འགྲེལ་གྱི་གཞུང་
རྣམས་ལ་བརྗོད་བྱ་དོན་མཐུན་ཡོད་པའི་ཕྱིར་ཞེ་ན། འོ་ན། ཕྱི་དོན་ཡོད་པར་ཐལ། ཕྱི་
དོན་མེད་པ་མ་ཡིན་པའི་ཕྱིར། འཁོར་གསུམ། གཞན་ཡང་། སྒྲ་ནི་མཉན་པར་བྱ་བ་མིན་
ཞིང་བུམ་པ་རྟག་པ་ཡིན་པར་ཐལ། གཞན་དུ་ན། སྒྲ་ནི་མཉན་པར་བྱ་བ་མིན། །བུམ་པ་
རྟག་ཅེས་སོགས་ཀྱི་མདོའི་རང་འགྲེལ་ལ་བརྗོད་བྱ་ཡོད་པའི་ཕྱིར། ཁྱབ་པ་ཁས།
རྟགས་གྲུབ་པར་ཐལ། མངོན་སུམ་དོན་དང་རྗེས་དཔག་དང་། ཞེས་སོགས་ཀྱི་གཞུང་
ལ་བརྗོད་བྱ་དོན་མཐུན་ཡོད་པའི་ཕྱིར། ཁྱབ་སྟེ། དེ་རྣམས་རྩ་འགྲེལ་ཡིན་པའི་ཕྱིར།
མདོར་ན་སྡེ་བདུན་མདོ་དང་བཅས་པ་གང་རུང་གི་གཞུང་ཡིན་ན། ལུང་རྣམ་དག་ཡིན་
དགོས་ཏེ། ཕྱོགས་གླང་ཡབ་སྲས་གང་རུང་གི་དམ་བཅའ་ཡིན་ན། དམ་བཅའ་ཡང་དག་
ཡིན་དགོས་པའི་ཕྱིར་ཏེ། དེ་དག་ནི་ཆོས་མཐུན་གྱི་རྒོལ་བས་ཚར་བཅད་མི་ནུས་པའི་
ཕྱིར། གཞན་ཡང་། སྡེ་བདུན་མདོ་དང་བཅས་པ་ཆོས་ཅན། བསྟན་བཅོས་རྣམ་དག་མ་
~17~

ཡིན་པར་ཐལ། འཆོས་སྐྱོབ་ཀྱི་ཡོན་ཏན་གཉིས་དང་མི་ལྡན་པའི་ཕྱིར་ཏེ། རང་གི་
གདུལ་བྱ་འཁོར་བའི་སྡུག་བསྔལ་ལས་ཀྱང་སྐྱོབ་པར་མི་ནུས་པའི་ཕྱིར། དེར་ཐལ།
འདི་ལ་བརྟེན་ནས་ཐར་པ་ཐོབ་པར་མི་ནུས་པའི་ཕྱིར། །རྟགས་རྣམས་ཁས། རྩ་བ་ལ་
ཁྱབ་པ་ཡོད་དེ། རྣམ་བཤད་རིགས་པ་ལས།ཉོན་མོངས་སྐྱོན་རྣམས་མ་ལུས་འཆོས་པ་
དང་། །ངན་འགྲོའི་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་
བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཞེས་དང་། རྒྱུད་བླ་
མ་ལས་ཀྱང་། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་
མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་
བཀའ་བཞིན་སྤྱི་བོས་བླངས། །ཞེས་གསུངས་པའི་ཕྱིར། རྩ་བར་འདོད་ན། སྐྱེས་བུ་
ལན་འདེབས་པ་འདི་ནི། །ཆོས་ཀྱི་གྲགས་པའི་གཞུང་བཟུང་ནས། །བདག་ཉིད་ཆེན་
པོའི་རིགས་པ་འགོག ཅེས་ལུང་བསྟན་པ་དེ་ཉིད་འདིར་མངོན་སུམ་དུ་འོངས་པར་ཐལ།
འདོད་པའི་ཕྱིར། ཁོ་ན་རེ། སྡེ་བདུན་མདོ་དང་བཅས་པ་ཆོས་ཅན། ནང་རིག་པའི་བསྟན་
བཅོས་མ་ཡིན་པར་ཐལ། ལམ་ལྔ་དང་ས་བཅུ་དངོས་ཀྱི་བསྟན་བྱའི་གཙོ་བོར་མི་བྱེད་
པའི་ཕྱིར་ཞེ་ན། འོ་ན། རྩ་བ་ཤེས་རབ་ཀྱང་ཆོས་ཅན། དེར་ཐལ། དེའི་ཕྱིར། རྟགས་
ཁྱབ་ཁས། འདོད་ན། བསྟན་བཅོས་རྣམ་དག་གཞི་མ་གྲུབ་པར་ཐལ། འདོད་པའི་ཕྱིར།
ལོག་པར་རྟོག་པ་འདི་དག་འགོག་ཚུལ་རྒྱས་པར་ནི། ཆོས་ཀྱི་རྒྱལ་པོ་ཙོང་ཁ་པ་ཡབ་
སྲས་རྣམས་ཀྱི་ལེགས་བཤད་ལ་བརྟེན་ནས་ཤེས་པར་བྱའོ། །ངན་རྟོག་དྲི་མའི་སྐྱོན་
གྱིས་མི་གཡོ་ཞིང་། །གཟུར་གནས་བློ་དང་ལྡན་པའི་དཔལ་ཐོབ་སྟེ། ། ཕྱོགས་གླང་
གྲགས་པའི་ལེགས་བཤད་རྒྱ་མཚོ་ལ། །ཡིད་ཆེས་གཏིང་ནས་རྙེད་པའི་དད་པ་
ཡིས། །ཐོས་བསམ་སྒོམ་པས་ཉིན་མཚན་འདའ་བར་ཤོག ༈ ཕྱོགས་ཆོས་དེ་ཆས་ཁྱབ་
པ་ཡི། །ཞེས་པའི་སྐབས་སུ། །ཁ་ཅིག་ན་རེ། དེ་སྒྲུབ་ཀྱི་ཕྱོགས་ཆོས་དང་། ལྡོག་ཁྱབ་
༤~18~

ཀྱི་གཞི་མཐུན་དེ་དེ་སྒྲུབ་ཀྱི་རྟགས་ཡང་དག་གི་མཚན་ཉིད་ཡིན། གཞན་དག་ན་རེ། དེ་
སྒྲུབ་ཀྱི་ཚུལ་གསུམ་དུ་ཚད་མས་ངེས་པ་དེ་སྒྲུབ་ཀྱི་རྟགས་ཡང་དག་གི་མཚན་ཉིད། ལ་
ལ་ན་རེ། དེ་སྒྲུབ་ཀྱི་ཚུལ་གསུམ་དེ་སྒྲུབ་ཀྱི་རྟགས་ཡང་དག་གི་མཚན་ཉིད། འགའ་
ཞིག་ན་རེ། དེ་སྒྲུབ་ཀྱི་ཚུལ་གསུམ་ཡིན་པ་དེ་སྒྲུབ་ཀྱི་རྟགས་ཡང་དག་གི་མཚན་ཉིད་
ཡིན། ཞེས་གསུངས། དང་པོ་མི་རིགས་ཏེ། རྟགས་ཡང་དག་གི་མཚན་ཉིད་འཆད་པའི་
ཚིག་ཟུར་དུ་ཚུལ་གསུམ་སྨོས་པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་པའི་
ཕྱིར་ཏེ། སྡེ་བདུན་མཛད་པས་གཏན་ཚིགས་ཀྱི་ནི་ཚུལ་གསུམ་ལའང་། ཞེས་བཤད་
པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་པའི་ཕྱིར། གཞན་ཡང་། ཚུལ་གསུམ་
པོ་དེ་རྟགས་ཡང་དག་གི་མཚན་ཉིད་དུ་རིགས་པར་ཐལ། རྣམ་ངེས་ལས། གཏན་
ཚིགས་མཚན་ཉིད་ཚུལ་གསུམ་ཕྱིར། །དཔེ་ནི་ལོགས་ཤིག་བརྗོད་བྱ་མིན། ། ཞེས་
དང་། དེའི་འགྲེལ་པར།གཏན་ཚིགས་ཀྱི་མཚན་ཉིད་ཚུལ་གསུམ་བཤད་པ་དེ་ཙམ་
གྱིས་དོན་རྟོགས་པས་དཔེ་ཞེས་བྱ་བ་སྒྲུབ་པའི་ཡན་ལག་གཞན་ནི་ཡོད་པ་མིན་
ནོ། །དེས་ན་དེའི་མཚན་ཉིད་ལོགས་ཤིག་ཏུ་མ་བཤད་དེ། དེས་དོན་གོ་བའི་ཕྱིར་རོ།།
གཏན་ཚིགས་ནི་མཐུན་པའི་ཕྱོགས་ཉིད་ལ་ཡོད་པ་དང་། མི་མཐུན་པའི་ཕྱོགས་ཐམས་
ཅད་ལས་ལྡོག་པའི་ཚུལ་དུ་བྱེ་བྲག་མེད་པར་བཤད་ལ། ཞེས་པའི་ལུང་དོན་གྲུབ་པའི་
ཕྱིར། རྩ་བའི་གསལ་བ་ཁས་བླངས། གཞན་ཡང་། ཕྱོགས་ཆོས་དང་ལྡོག་ཁྱབ་ཀྱི་གཞི་
མཐུན་ཆོས་ཅན། ལྡོག་པ་རྐྱང་པ་ཅན་གྱི་གཏན་ཚིགས་ཡང་དག་ཡོད་པར་འཛིན་པའི་
ལོག་རྟོག་གཅོད་ནུས་པར་ཐལ། རྟགས་ཡང་དག་གི་མཚན་ཉིད་ཡིན་པའི་ཕྱིར། འདོད་
ན། རིགས་པ་ཅན་པ་དེས་སྲོག་ལྡན་གྱི་ལུས་སུ་ཚད་མས་དམིགས་པ་དེ། གསོན་ལུས་
གང་ཟག་གི་བདག་བཅས་སུ་སྒྲུབ་པའི་ལྡོག་པ་རྐྱང་པ་ཅན་གྱི་རྟགས་ཡང་དག་ཏུ་
བདེན་ཞེན་གྱིས་མི་འདོད་པར་ཐལ། རིགས་པ་ཅན་པ་དེས། སྲོག་ལྡན་གྱི་ལུས་སུ་
-19~

ཚད་མས་དམིགས་པ་དེ་གསོན་ལུས་གང་ཟག་གི་བདག་བཅས་སུ་སྒྲུབ་པའི་ཕྱོགས་
ཆོས་དང་ལྡོག་ཁྱབ་ཀྱི་གཞི་མཐུན་དུ་བདེན་ཞེན་གྱིས་འདོད་པའི་ཕྱིར། ཁྱབ་པར་ཐལ།
ཕྱོགས་ཆོས་དང་ལྡོག་ཁྱབ་ཀྱི་གཞི་མཐུན་དེས། ལྡོག་པ་རྐྱང་པ་ཅན་གྱི་རྟགས་ཡང་
、དག་ཡོད་པར་འདོད་པའི་ལོག་རྟོག་གཅོད་ནུས་པའི་ཕྱིར། རྩ་བར་འདོད་མི་ནུས་ཏེ།
ལྡོག་ཅན་མཚུངས་པར་བསྟན་པའི་ཕྱིར། །ཞེས་སོགས་བརྩམས་པ་ལ་དགོས་པ་ཡོད་
ཕྱོགས་ཆོས་དང་ལྡོག་ཁྱབ་ཀྱི་གཞི་མཐུན་རྟགས་ཡང་དག་གི་
མཚན་ཉིད་ཡིན་པར་ཐལ། དེས་རྟགས་ཡང་དག་གི་རིགས་མི་མཐུན་སེལ་ནུས་པའི་
ཕྱིར། ཞེ་ན། འོ་ན། རྒོལ་བ་རྟོགས་ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་ཁས་
བླངས་པ་དེ། གཞན་དོན་བསྒྲུབ་བྱ་ཡང་དག་གི་མཚན་ཉིད་དུ་ཐལ། དེས་དེའི་རིགས་
མི་མཐུན་སེལ་ནུས་པའི་ཕྱིར་ཏེ། དེ་ཡིན་ན། གཞན་དོན་བསྒྲུབ་བྱ་ཡང་དག་ཡིན་
དགོས་པའི་ཕྱིར། རྩ་ཁྱབ་ཁས། འདོད་མི་ནུས་ཏེ། ཁས་བླངས་དེ་ཡང་ཚད་མ་
ནི། །དག་གིས་བཀག་མེད་ཡིན་པར་འདོད། །ཅེས་གསུངས་པ་ལ་དགོས་པ་ཡོད་པའི་
ཕྱིར། །མཚན་ཉིད་གཉིས་པ་མི་རིགས་པར་ཐལ།རྣམ་ངེས་ཊཱིཀ་ཆེན་ལས། རྟགས་ཡང་
དག་གི་མཚན་ཉིད་ཚུལ་གསུམ་ཚད་མའི་སྟོབས་ཀྱིས་ངེས་པ་ཞེས་འཆད་པ་མི་
རིགས་ཏེ། ཚད་མ་ཀུན་ལས་བཏུས་ཀྱི་གཞུང་འདིར་བཤད་བྱར་བཀོད་པ་དང་། དེའི་
འགྲེལ་པ་ན། ཐ་མར་སྨོས་པའི་ངེས་པ་ཉིད་ནི། ཚུལ་གསུམ་ག་ལ་བལྟ་བར་བྱའོ། །ཞེས་
པ་ནི། ཚུལ་གསུམ་སོ་སོའི་མཚན་ཉིད་ཀྱི་ཟུར་དུ་ངེས་པ་སྨོས་དགོས་པའི་དོན་ཡིན་
གྱི། རྟགས་ཡང་དག་གི་མཚན་ཉིད་ཀྱི་ཟུར་དུ་ངེས་པ་སྨོས་དགོས་པར་སྟོན་པ་མིན་ཏེ།
ཞེས་སོགས་བཤད་པའི་ཕྱིར། མཚན་ཉིད་གསུམ་པ་མི་རིགས་པར་ཐལ། དེ་སྒྲུབ་ཀྱི་
ཚུལ་གསུམ་ཡོད་ན། དེ་སྒྲུབ་ཀྱི་རྟགས་ཡང་དག་ཡོད་པས་མ་ཁྱབ་པའི་ཕྱིར་ཏེ། སྒྲ་རྟག་
པར་སྒྲུབ་པའི་ཚུལ་གསུམ་ཡོད་པའི་ཕྱིར་ཏེ། སྒྲ་རྟག་པར་སྒྲུབ་པའི་ཕྱོགས་ཆོས་ཡོད་
20-

པ་གང་ཞིག རྗེས་ཁྱབ་ཡོད་པའི་ཕྱིར། ཕྱི་མ་གྲུབ་སྟེ། མི་འཇིག་པའི་ཆོས་སྒྲ་རྟག་པར་
སྒྲུབ་པའི་རྗེས་ཁྱབ་ཡིན་པའི་ཕྱིར། མ་གྲུབ་ན། མི་འཇིག་པའི་ཆོས་ཆོས་ཅན། ཁྱོད་དེ་
སྒྲུབ་ཀྱི་རྗེས་ཁྱབ་ཏུ་ཐལ། ཁྱོད་རྟག་པའི་མཚན་ཉིད་ཡིན་པའི་ཕྱིར། འདིའི་དགག་སྒྲུབ་
འོག་ཏུ་འཆད་པར་བྱེད་དོ། །མཚན་ཉིད་བཞི་པ་མི་རིགས་པར་ཐལ། སྦྱོར་བ་སྐོར་ཅིག་
གི་ཚུལ་གསུམ་ཡིན་པ། སྦྱོར་བ་སྐོར་ཅིག་གི་རྟགས་ཡང་དག་གི་མཚན་ཉིད་མ་ཡིན་
པའི་ཕྱིར། མ་གྲུབ་ན། སྦྱོར་བ་སྐོར་ཅིག་གི་ཚུལ་གསུམ་ཡིན་པ་དེ། སྦྱོར་བ་སྐོར་ཅིག་
གི་རྟགས་ཡང་དག་གི་མཚན་ཉིད་མ་ཡིན་པར་ཐལ། སྦྱོར་བ་སྐོར་ཅིག་གི་ཚུལ་གསུམ་
མ་ཡིན་པ། སྦྱོར་བ་སྐོར་ཅིག་གི་རྟགས་ལྟར་སྣང་གི་མཚན་ཉིད་མ་ཡིན་པའི་ཕྱིར། མ་
གྲུབ་ན། དངོས་པོ་ཆོས་ཅན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
ལྟར་སྣང་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་མ་
ཡིན་པའི་ཕྱིར་ཏེ། སྒྲ་བྱས་ཞེས་པའི་ངག་གིས་མ་བརྗོད་པའི་ཕྱིར། རྩ་བར་འདོད་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ལྟར་སྣང་ཡོད་པར་ཐལ་ལོ། །འདོད་ན།
སྦྱོར་བ་སྐོར་ཅིག་པོ་དེའི་གཏན་ཚིགས་སྐྱོན་ཅན་ཡོད་པར་ཐལ། འདོད་པའི་ཕྱིར།
འདོད་ན། སྦྱོར་བ་སྐོར་ཅིག་པོ་དེའི་རྟགས་སྐྱོན་ཡོད་པར་ཐལ། འདོད་པ་དེའི་ཕྱིར།
འདོད་ན། བྱས་པ་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་སྒྲུབ་པའི་ནུས་པ་ཡོད་
པར་ཐལ། འདོད་པ་དེའི་ཕྱིར། འདོད་ན། བྱས་པ་སྒྲ་མི་རྟག་པར་སྒྲུབ་པའི་རྟགས་སྐྱོན་
ཅན་ཡིན་པར་ཐལ། འདོད་པའི་ཕྱིར། འདོད་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་
པའི་འགལ་མ་ངེས་མ་གྲུབ་པའི་རྟགས་གསུམ་པོ་གང་རུང་ཡིན་པར་ཐལ། འདོད་པ་
དེའི་ཕྱིར། གཞན་ཡང་། བྱས་པ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་
མེད་པར་ཐལ། ཁྱོད་བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་
སྟེ། སྦྱོར་བ་སྐོར་ཅིག་གི་རྟགས་ཡང་དག་ཡིན་ན། སྦྱོར་བ་སྐོར་ཅིག་གི་རྟགས་སྐྱོན་མེད་
21 ~

དགོས་པའི་ཕྱིར། ཁོ་ན་རེ། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་བདག་མེད་དུ་སྒྲུབ་པའི་རྟགས་སྐྱོན་མེད་པར་ཐལ། ཁྱོད་བྱས་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
བྱས་པ་དང་གཅིག་ཡིན་པའི་ཕྱིར། རྩ་བར་འདོད་ན། བྱས་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་ཆོས་ཅན། ཁྱོད་བདག་མེད་དུ་སྒྲུབ་པའི་རྟགས་སྐྱོན་ཡོད་པར་
ཐལ། ཁྱོད་བདག་མེད་དུ་སྒྲུབ་པའི་རྟགས་སྐྱོན་ཅན་ཡོད་པའི་ཕྱིར་ཏེ། ཁྱོད་བདག་མེད་
དུ་སྒྲུབ་པའི་རྟགས་ལྟར་སྣང་ཡོད་པའི་ཕྱིར་ཏེ། །ཁྱོད་ཁྱོད་རང་བདག་མེད་དུ་སྒྲུབ་པའི་
རྟགས་ལྟར་སྣང་ཡིན་པའི་ཕྱིར་ཏེ། ཁྱོད་ཁྱོད་རང་བདག་མེད་དུ་སྒྲུབ་པའི་གཞི་རྟགས་ཐ་
དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར་ཏེ། ཁྱོད་ཁྱོད་རང་བདག་མེད་དུ་
སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། །ཁྱབ་སྟེ། ཆོས་ཅན་དེ་ཉིད་
སྒྲུབ་བྱེད་དུ། །བྱས་པ་དེས་ན་མ་གྲུབ་བསྟན། །ཞེས་གསུངས་པའི་ཕྱིར། གཞན་ཡང་།
བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་བདག་མེད་དུ་སྒྲུབ་པའི་
རྟགས་སྐྱོན་ཡོད་པར་ཐལ། བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་
ཚད་མར་སྒྲུབ་པའི་རྟགས་ཡང་དག་ཡོད་པ་གང་ཞིག སྟོབས་མཚུངས་པའི་ཕྱིར།
རྟགས་དང་པོ་གྲུབ་པར་ཐལ། གསར་དུ་མི་སླུ་བའི་རིག་པ་དེ་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། མ་གྲུབ་ན། གསར་དུ་མི་སླུ་བའི་རིག་པ་དེ་ཆོས་ཅན། དེར་ཐལ།
ཚད་མའི་མཚན་ཉིད་ཡིན་པའི་ཕྱིར། གཞན་ཡང་། བྱས་པ་ཆོས་ཅན། ཁྱོད་སྒྲ་མི་རྟག་
པར་སྒྲུབ་པའི་རྟགས་སྐྱོན་ཅན་ཡིན་པ་མི་སྲིད་པར་ཐལ། ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་སྐྱོན་ཡིན་པ་མི་སྲིད་པའི་ཕྱིར། རྟགས་ཁས། འདོད་ན། དེ་
ཆོས་ཅན། ཁྱོད་དེ་སྒྲུབ་ཀྱི་ཕྱོགས་ཆོས་མིན་པ་མི་སྲིད་པར་ཐལ། འདོད་པ་དེའི་ཕྱིར།
འདོད་ན། ཁྱོད་སྒྲའི་སྟེང་དུ་འགོད་ཚུལ་དང་མཐུན་པར་མེད་པ་མི་སྲིད་པར་ཐལ།
~22~

འདོད་པའི་ཕྱིར། འདོད་ན། དེ་ལྟར་སྲིད་པར་ཐལ། ཁྱོད་མེད་པ་སྲིད་པའི་ཕྱིར་ཏེ། ཁྱོད་
འདས་པ་སྲིད་པའི་ཕྱིར་ཏེ། ཁྱོད་འདུས་བྱས་ཡིན་པའི་ཕྱིར་ཞེ་ན། ཚིག་འཁྲི་ཡིན་ཏེ།
འདི་ལྟར་སྦྱོར་བ་སྐོར་ཅིག་གི་རྟགས་ཡང་དག་ཡིན་ན། སྦྱོར་བ་སྐོར་ཅིག་གི་ཤེས་
འདོད་ཆོས་ཅན་མ་ཡིན་པས་ཁྱབ་པར་ཐལ། སྦྱོར་བ་སྐོར་ཅིག་གི་རྟགས་ཡང་དག་ཡིན་
ན། སྦྱོར་བ་སྐོར་ཅིག་གི་རྟགས་ལྟར་སྣང་མ་ཡིན་པས་ཁྱབ་པའི་ཕྱིར། འདོད་ན།
འགྲིག སྒྲ་མི་རྟག་པར་རྟོགས་པའི་རྗེས་དཔག་དེ།  ཿ བྱས་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་བདག་མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། གསར་
དུ་མི་སླུ་བའི་རིག་པ་དེ། བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་
མར་སྒྲུབ་པའི་རྟགས་ཡང་དག་ཡིན་པ་གང་ཞིག རྒྱུ་མཚན་མཚུངས་པའི་ཕྱིར། དང་
པོ་དངོས། འདོད་ན། སྒྲ་མི་རྟག་པར་རྟོགས་པའི་རྗེས་དཔག་དེ། བྱས་རྟགས་ཀྱིས་སྒྲ་
མི་རྟག་པར་རྟོགས་པའི་རྗེས་དཔག་བདག་མེད་དུ་སྒྲུབ་པའི་ཤེས་འདོད་ཆོས་ཅན་
སྐྱོན་མེད་ཡིན་པར་ཐལ། བྱས་པ་དེ་བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་
དཔག་བདག་མེད་དུ་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན་རེ་ཞིག་འགྲིག
སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། བྱས་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་བདག་མེད་དུ་སྒྲུབ་པའི་ཤེས་འདོད་ཆོས་ཅན་སྐྱོན་མེད་མ་ཡིན་
པར་ཐལ། སྦྱོར་བ་སྐོར་ཅིག་པོ་དེའི་རྟགས་ཡང་དག་ཡིན་པའི་ཕྱིར། འཁོར་གསུམ་
དངོས་འགལ་ལོ། །གཞན་ཡང་། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡོད་པར་རྟོགས་པའི་ཚད་
མ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་སྒྲ་མི་རྟག་པར་སྒྲུབ་པའི་
མ་ངེས་པའི་གཏན་ཚིགས་ཡོད་པར་རྟོགས་པའི་ཚད་མ་མི་རྟག་པར་སྒྲུབ་པའི་རྟགས་ཡང་
དག་ཡིན་པའི་ཕྱིར། གསལ་བ་དངོས། འདོད་ན། བྱས་པའི་རྟགས་ཀྱིས་སྒྲ་མི་རྟག་པར་
~23-

སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡོད་པར་རྟོགས་པའི་ཚད་
མ་ཆོས་ཅན། ཁྱོད་མི་རྟག་པར་སྒྲུབ་པའི་རྟགས་ཡང་དག་ཡོད་པར་ཐལ། བྱས་པ་དེ།
ཁྱོད་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། རྟགས་ཁས་སོ། །མ་ཁྱབ་ན།
བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་
རྟགས་ཡང་དག་ཡོད་པ་འབུད། དེ་ཆོས་ཅན། ཁྱོད་མི་རྟག་པ་ཡིན་པར་ཐལ། ཁྱོད་མི་
རྟག་པར་སྒྲུབ་པའི་རྟགས་ཡང་དག་ཡོད་པའི་ཕྱིར། བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཆོས་ཅན།ཁྱོད་ཡོད་པར་
ཐལ། ཁྱོད་ཡོད་པར་རྟོགས་པའི་ཚད་མ་མི་རྟག་པ་ཡིན་པའི་ཕྱིར། འདི་རྣམས་ཆོས་ཅན་
སྐྱོན་ཅན་ཡིན་ནོ་ཞེ་ན། དེ་ཁྱོད་རང་ལ་ཡང་མཚུངས་ཏེ། བྱས་རྟགས་ཀྱིས་སྒྲ་མི་རྟག་
པར་རྟོགས་པའི་རྗེས་དཔག་ཆོས་ཅན་དུ་བཟུང་ནས། དེ་ཚད་མར་སྒྲུབ་པའི་རྟགས་
ཡང་དག་ཡོད་པར་སྒྲུབ་ཅིང་། དེ་བདག་མེད་དུ་སྒྲུབ་པའི་རྟགས་ལྟར་སྣང་ཡོད་པར་
བསྒྲུབས་པའི་ཕྱིར། གཞན་ཡང་། གསར་དུ་མི་སླུ་བའི་རིག་པ་ཆོས་ཅན། ཁྱོད་ཀྱི་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་གཞན་དོན་བསྒྲུབ་
བྱ་ཡང་དག་ཚད་མས་བསལ་བར་ཐལ། ཁྱོད་སྒྲ་མི་རྟག་པར་རྟོགས་པའི་རྗེས་དཔག་ཚད་
མར་སྒྲུབ་པའི་གཞན་དོན་གྱི་རྟགས་ཡང་དག་མ་ཡིན་པའི་ཕྱིར། འདོད་ན་འགྲིག
གསར་དུ་མི་སླུ་བའི་རིག་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་རྟོགས་པའི་
རྗེས་དཔག་གཞི་མ་གྲུབ་པར་ཐལ། ཁྱོད་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་
ཚིགས་ཡིན་པའི་ཕྱིར། འདོད་ན་འགྲིག གསར་དུ་མི་སླུ་བའི་རིག་པའི་རྟགས་ཀྱིས་སྒྲ་
མི་རྟག་པར་རྟོགས་པའི་རྗེས་དཔག་ཆོས་ཅན། ཁྱོད་ཚད་མར་སྒྲུབ་པའི་གཞན་དོན་
བསྒྲུབ་བྱ་ཡང་དག་ཚད་མས་བསལ་བར་ཐལ། ཁྱོད་དང་ཚད་མའི་ཚོགས་དོན་མེད་
པའི་ཕྱིར་ཏེ། ཁྱོད་རང་མེད་པའི་ཕྱིར། དེ་ལ་ཁོ་ན་རེ། གསར་དུ་མི་སླུ་བའི་རིག་པ་
༤24 ལ

ཆོས་ཅན། བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་
པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག རྗེས་ཁྱབ་ཡིན་
པའི་ཕྱིར། དང་པོ་དེར་ཐལ། དེ་འདྲའི་རྗེས་དཔག་དེ་ཁྱོད་དུ་ཚད་མས་ངེས། ཁྱོད་ཚད་
མར་ངེས་ནས་དེ་ཚད་མ་ཡིན་མིན་ཐེ་ཚོམ་ཟ་བའི་གང་ཟག་སྲིད་པའི་ཕྱིར་ཞེ་ན།
གསར་དུ་མི་སླུ་བའི་རིག་པ་ཆོས་ཅན། བྱས་པ་དང་གཅིག་ཡིན་པར་ཐལ། བྱས་པའི་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་རྟགས་ཡང་
དག་ཡིན་པའི་ཕྱིར། རྟགས་ཁས། ཁྱབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་སུ་གཟུང་བྱ་ཡིན་ན། བྱས་པ་དང་གཅིག་ཡིན་དགོས་པའི་ཕྱིར་ཏེ། ཡོད་ན།
བྱས་རྟགས་ཀྱི་སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་མ་ཁྱབ་པའི་ཕྱིར། མ་གྲུབ་
ན། རྟག་པ་ཆོས་ཅན། དེར་ཐལ། དེའི་ཕྱིར།འདོད་ན། བྱས་པའི་རྟགས་ཀྱིས་སྒྲ་མི་རྟག་
པར་སྒྲུབ་པའི་རྟགས་སུ་གཟུང་བྱ་མ་ཡིན་པར་ཐལ། སྦྱོར་བ་སྐོར་ཅིག་པོ་དེའི་དགག་
བྱའི་ཆོས་སུ་གཟུང་བྱ་ཡིན་པའི་ཕྱིར། ཁྱབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་དང་། དགག་བྱའི་ཆོས་ཀྱི་གཞི་མཐུན་མེད་པའི་ཕྱིར། དེར་ཐལ། བྱས་པ་
སྒྲ་མི་རྟག་པར་སྒྲུབ་པའི་ཁྱབ་པའི་ཚུལ་གཉིས་ཡིན་པའི་ཕྱིར། ཁྱབ་སྟེ། བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པའི་ཚུལ་གཉིས་གྲུབ་པ་ཚད་མ་རྣམ་པ་
གསུམ་ལ་བལྟོས་པའི་ཕྱིར། གཞན་ཡང་། སྒྲ་མི་རྟག་པ་ཆོས་ཅན། བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་མ་ཡིན་པར་ཐལ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་སུ་གཟུང་བྱ་ཡིན་པའི་ཕྱིར། རྟགས་ཁས། ཁྱབ་སྟེ། ངོ་
བོ་ཁོ་ན། ཞེས་སྨོས་པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་པའི་ཕྱིར། གཞན་
གསར་དུ་མི་སླུ་བའི་རིག་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་ཡང་།
དཔག་ཚད་མར་སྒྲུབ་པའི་རྟགས་སུ་གཟུང་བྱ་ཡིན་ན། གསར་དུ་མི་སླུ་བའི་རིག་པ་དང་
~25 ~

གཅིག་ཡིན་པས་མ་ཁྱབ་པར་ཐལ། །བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་
དཔག་ཚད་མར་སྒྲུབ་པའི་རྟགས་སུ་གཟུང་བྱ་ཡིན་ན། བྱས་པ་དང་གཅིག་ཡིན་པས་མ་
ཁྱབ་པའི་ཕྱིར། རྟགས་ཁས། འདོད་ན། ཁྱབ་པར་ཐལ། གསར་དུ་མི་སླུ་བའི་རིག་པའི་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་རྟགས་སུ་གཟུང་
བྱ་ཡིན་ན། ཚད་མའི་མཚན་ཉིད་ཡིན་དགོས་པའི་ཕྱིར། དེར་ཐལ། དེ་ཡིན་ན། དེ་སྒྲུབ་
ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་དགོས་པའི་ཕྱིར་ཏེ། བུམ་པ་ཚད་
མས་མ་དམིགས་པ་དེ། བུམ་པས་དག་པའི་ས་ཕྱོགས་ན། བུམ་པ་མེད་པར་སྒྲུབ་པའི་
ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པ་ལ་རྒྱུ་མཚན་ཡང་དག་ཡོད་པའི་
ཕྱིར། གཞན་ཡང་།དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་
དག་ཡིན་ན། མེའི་འབྲས་བུ་ཡིན་མི་དགོས་པར་ཐལ། གསར་དུ་མི་སླུ་བའི་རིག་པའི་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་རྟགས་སུ་
གཟུང་བྱ་ཡིན་ན་ཚད་མའི་མཚན་ཉིད་ཡིན་མི་དགོས་པའི་ཕྱིར། རྟགས་ཁས། འདོད་
ན། དུ་བའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན། དུ་བའི་རྒྱུ་ཡིན་མི་དགོས་པར་ཐལ། འདོད་པ་དེའི་ཕྱིར། གཞན་
ཡང་། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་
ཚད་མར་སྒྲུབ་པའི་རྗེས་ཁྱབ་མེད་པར་ཐལ། ཁྱོད་དེ་སྒྲུབ་ཀྱི་དངོས་ཀྱི་མ་ངེས་པའི་
གཏན་ཚིགས་ཡིན་པའི་ཕྱིར། ཁྱབ་སྟེ། འཁྲུལ་པ་ཅན་གྱི་གཉེན་པོར་ནི། །ཞེས་པའི་
གཞུང་ལ་བརྗོད་བྱ་དོན་མཐུན་ཡོད་པའི་ཕྱིར་གཞན་ཡང་། བྱས་པ་ཆོས་ཅན། ཁྱོད་དེ་
སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པར་ཐལ། ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་པའི་ཕྱིར། རྟགས་ཁས། འདོད་ན། དེ་ཆོས་ཅན།
དེ་མ་ཡིན་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པའི་ཕྱིར་ཏེ། ལོག་ཤེས་
་26~

ཁྱོད་ཡིན་པའི་ཕྱིར། གཞན་ཡང༌། གང་གསར་དུ་མི་སླུ་བའི་རིག་པ་ཡིན་ན། ཚད་མ་
ཡིན་པས་ཁྱབ།དཔེར་ན་མངོན་སུམ་བཞིན། བྱས་རྟགས་ཀྱིས་སྒྲ་མི་རྟག་པར་རྟོགས་
པའི་རྗེས་དཔག་འདི་ཡང་གསར་དུ་མི་སླུ་བའི་རིག་པ་ཡིན་ནོ། ཞེས་སོགས་ཀྱི་སྒྲུབ་
ངག་ཆོས་ཅན། བྱས་པ་དེ་སྒྲ་མི་རྟག་པར་སྒྲབ་པའི་མཐུན་ཕྱོགས་ཁོ་ན་ལ་ཡོད་ངེས་
བསྟན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་
ཚད་མར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡིན་པའི་ཕྱིར། རྟགས་ཁས། འདོད་
བྱས་པ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་ངེས་སུ་ཐལ། འདོད་པའི་ཕྱིར།
གཞན་ཡང་། བྱས་རྟགས་ཀྱིས་སྒྲ་མི་རྟག་པར་བསྒྲུབ་པའི་རྗེས་ཁྱབ་འཇལ་བའི་ཚད་མ་
ཡིན་ན། བྱས་ན་མི་རྟག་པས་ཁྱབ་པ་འཇལ་བའི་ཚད་མ་ཡིན་པས་མ་ཁྱབ་པར་ཐལ།
བྱས་པའི་རྟགས་ཀྱིས་དོན་དེ་ཆོས་དེ་ཡིན་པར་སྒྲུབ་པའི་རྗེས་ཁྱབ་འཇལ་བའི་ཚད་མ་
ཡིན་ན། བྱས་པ་ཡིན་ན། ཆོས་དེ་ཡིན་པས་ཁྱབ་པ་འཇལ་བའི་ཚད་མ་ཡིན་པས་མ་
ཁྱབ་པའི་ཕྱིར། ། མ་གྲུབ་ན་སོང་། ཚད་མ་ཆོས་ཅན། ངུབྱས་པ་ཡིན་ན། ཚད་མ་ཡིན་
པས་ཁྱབ་པ་འཇལ་བའི་ཚད་མ་ཡིན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་ཚད་མར་སྒྲུབ་པའི་རྗེས་ཁྱབ་འཇལ་བའི་ཚད་མ་ཡིན་པའི་
ཕྱིར། རྟགས་ཁས། གཞན་ཡང་། སྒྲ་ཆོས་ཅན། རྟག་པ་ཡོད་དེ། ཚད་མས་དམིགས་
པའི་ཕྱིར་ཞེས་བཀོད་པའི་ཚེ་ན། ཚད་མས་དམིགས་པ་སྒྲ་རྟག་པ་ཡོད་པར་སྒྲུབ་པའི་
རྗེས་ཁྱབ་ཏུ་ཐལ། གསར་དུ་མི་སླུ་བའི་རིག་པ་བྱས་པའི་རྟགས་ཀྱིས་སྒྲ་མི་རྟག་པར་
རྟོགས་པའི་རྗེས་དཔག་ཚད་མར་སྒྲུབ་པའི་རྟགས་ཡང་དག་ཡིན་པའི་ཕྱིར།རྟགས་
ཁས། འདོད་ན།དེ་ལྟར་བཀོད་པའི་ཚེ། ཚད་མས་དམིགས་པ་ཆོས་ཅན། ཁྱོད་དེ་སྒྲུབ་
ཀྱི་རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག རྗེས་ཁྱབ་
ཡིན་པའི་ཕྱིར། རྟགས་ཁས། འདོད་ན། སྒྲ་རྟག་པ་ཡོད་པར་ཐལ། འདོད་པ་དེའི་ཕྱིར།
~27~

གཞན་ཡང་། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་ན། སྒྲ་
བྱས་པ་བརྗོད་པས་མ་ཁྱབ་པར་ཐལ། བྱས་པའི་རྟགས་ཀྱིས་ཆོས་དེ་གཞི་དེར་སྒྲུབ་པའི་
ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་ན། ཆོས་དེ་བྱས་པར་བརྗོད་པས་མ་
ཁྱབ་པའི་ཕྱིར། མ་གྲུབ་ན་སོང་། གང་གསར་དུ་མི་སླུ་བའི་རིག་པ་ཡིན་ན། ཚད་མ་ཡིན་
པས་ཁྱབ། དཔེར་ན། མངོན་སུམ་བཞིན། བྱས་པའི་རྟགས་ཀྱིས་སྒྲ་མི་རྟག་པར་རྟོགས་
པའི་རྗེས་དཔག་འདི་ཡང་གསར་དུ་མི་སླུ་བའི་རིག་པ་ཡིན་ནོ། ཞེས་པའི་སྒྲུབ་ངག་ཆོས་
ཅན། སྒྲ་མི་རྟག་པར་རྟོགས་པའི་རྗེས་དཔག་བྱས་པར་བརྗོད་པར་ཐལ། བྱས་རྟགས་
ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་ཚུལ་གསུམ་བརྗོད་པའི་
སྒྲུབ་ངག་ཡང་དག་ཡིན་པའི་ཕྱིར། རྟགས་ཁྱབ་ཁས། འདོད་ན། སྒྲ་ཡུལ་ལ་དངོས་དབང་
གིས་འཇུག་པར་ཐལ་ལོ། །གཞན་ཡང་བརྗོད་པར་བྱ་བ་མང་སྟེ་རེ་ཞིག་བཞག་གོ།འདི་
ལ་བརྟེན་ནས་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་དང༌། རྟགས་
འཛིན་སེམས་སོགས་བདག་མེད་དུ་སྒྲུབ་པའི་གཏན་ཚིགས་ལྟར་སྣང་མེད་པར་ཤེས་
པར་བྱའོ། །ཁ་ཅིག་ན་རེ། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་
ཡིན་ཏེ། སྒྲ་མི་རྟག་པར་སྒྲུབ་པའི་ཚུལ་གསུམ་ཡིན་པའི་ཕྱིར། ཤེས་བྱ་ཆོས་ཅན། དེ་
སྒྲུབ་ཀྱི་རྟགས་ཡང་དག་དེ་ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་
གྲངས་ངེས་ཏེ། དེ་སྒྲུབ་ཀྱི་རྟགས་ཆོས་ཀྱི་འབྲེལ་བ་ལ་བདག་གཅིག་འབྲེལ་དང་། དེ་
བྱུང་འབྲེལ་གཉིས་སུ་གྲངས་ངེས་པའི་ཕྱིར་ཞེ་ན། འོ་ན། ཕྱོགས་ཆོས་དེ་ཆས་ཁྱབ་པ་
ཡི། །ཞེས་པའི་གཞུང་འདི་རྟགས་ཡང་དག་གི་མཚན་ཉིད་བསྟན་བྱའི་གཙོ་བོར་མི་བྱེད་
པར་ཐལ། སྦྱོར་བ་དང་པོ་འཐད་པའི་ཕྱིར། འདོད་ན། རྟགས་ཡང་དག་གི་མཚན་ཉིད་
བསྟན་བྱའི་གཙོ་བོར་བྱེད་པའི་རྣམ་འགྲེལ་གྱི་རང་གཞུང་མེད་པར་ཐལ། འདོད་པའི་
ཕྱིར།གཉིས་པ་ལ། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་རྟགས་ཡང་དག་དེ་ལ། དེ་
28

སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པར་ཐལ། དེ་
སྒྲུབ་ཀྱི་རྟགས་ཆོས་ཀྱི་འབྲེལ་པ་ལ་བདག་གཅིག་འབྲེལ་དང༌། དེ་བྱུང་འབྲེལ་གཉིས་
སུ་གྲངས་ངེས་པའི་ཕྱིར། རྟགས་ཁྱབ་ཁས། འདོད་ན། དེ་སྒྲུབ་ཀྱི་དགག་རྟགས་ཡང་
དག་ཡོད་པར་ཐལ། འདོད་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་དེ་ལ་དེ་
འབྲས་
དུ་དེ་སྒྲུབ་
ཀྱི་ཚུལ་གསུམ་པོ་དེ་ནི། དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་
པོ་ཁོ་ན་ལ་ཡོད་པའི་ཕྱིར་ཞེ་ན། དེ་ལ་གཞན་དག་ན་རེ། དེ་སྒྲུབ་ཀྱི་རྟགས་ཡང་དག་
ཡིན་ན། དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་
ཡིན་པས་ཁྱབ་པར་ཐལ། སྦྱོར་བ་དེ་རིགས་པའི་ཕྱིར། འདོད་ན། བུ་རམ་གྱི་རོ་ད་ལྟར་
བ་ཆོས་ཅན། ཁ་ནང་བུ་རམ་གོང་བུའི་སྟེང་ན་བུར་གཟུགས་ཡོད་པར་སྒྲུབ་པའི་དེར་ཐལ།
དེའི་ཕྱིར།ཡང་བྱས་པའི་རྒྱུ་ཆོས་ཅན། བྱས་པའི་རྒྱུ་སྐད་ཅིག་མ་དང་པོ་མི་རྟག་པར་
སྒྲུབ་པའི་དེར་ཐལ། དེའི་ཕྱིར། དུ་ཡོད་དང་དུ་བ་གཉིས་ཀ་ཆོས་ཅན། དུ་ལྡན་གྱི་ལ་ལ་
མེ་ཡོད་པར་སྒྲུབ་པའི་དེར་ཐལ། དེའི་ཕྱིར། བྱས་པ་ཆོས་ཅན། སྒྲ་མི་རྟག་པ་དང་གང་
ཟག་གི་བདག་མེད་དུ་སྒྲུབ་པའི་དེར་ཐལ། དེའི་ཕྱིར།འདོད་མི་ནུས་ཏེ། དེ་སྒྲུབ་ཀྱི་སྒྲུབ་
རྟགས་ཡང་དག་དང་། དགག་རྟགས་ཡང་དག་གང་རུང་མ་ཡིན་པའི་ཕྱིར་ཏེ། དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། སྒྲུབ་པ་ཡིན་པས་ཀྱང་མ་ཁྱབ།
དགག་པ་ཡིན་པས་ཀྱང་མ་ཁྱབ་པའི་ཕྱིར། དང་པོ་མ་གྲུབ་ན། གང་ཟག་གི་བདག་མེད་
ཆོས་ཅན། དེར་ཐལ། དེའི་ཕྱིར་ཏེ། སྒྲ་གང་ཟག་གི་བདག་མེད་དུ་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར་ཞེ་ན། བུ་རམ་གྱི་རོ་ད་ལྟར་བ་ཆོས་ཅན།
ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། ཁྱོད་དང་གཟུགས་ད་ལྟར་བ་གཉིས་
ལ་གོ་བྱ་གོ་བྱེད་ཀྱི་འབྲེལ་པ་མེད་པའི་ཕྱིར། རྒྱས་པར་འོག་ཏུ་འཆད་དོ། བྱས་པའི་རྒྱུ་
~29~

ཆོས་ཅན། ཁྱོད་བྱས་པའི་རྒྱུ་སྐད་ཅིག་དང་བོ་མི་རྟག་པར་སྒྲུབ་པའི་རྟགས་ཡང་དག་
མ་ཡིན་པར་ཐལ། །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་
གང་ཟག་ཡིན་ན། བྱས་པའི་རྒྱུ་སྐད་ཅིག་དང་པོ་མི་རྟག་པར་ཚད་མས་ངེས་པའི་གང་
ཟག་ཡིན་དགོས་པའི་ཕྱིར་ཏེ། ཁྱོད་མི་རྟག་པར་ངེས་པའི་གང་ཟག་ཡིན་ན། བྱས་པའི་
རྒྱུ་སྐད་ཅིག་མ་དང་བོ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པ་གང་
ཞིག །ཁྱོད་བྱས་པ་ཡིན་པའི་ཕྱིར།གཞན་ཡང་། ཚུར་མཐོང་གི་རྒྱུད་ཀྱི་སྒྲ་འཛིན་དབང་
མངོན་སྐད་ཅིག་གཉིས་པ་དེས་སྒྲ་སྐད་ཅིག་གཉིས་པ་རྟོགས་པར་ཐལ། བྱས་པའི་རྒྱུ་
སྐད་ཅིག་མ་དང་པོ་མི་རྟག་པར་སྒྲུབ་པའི་རྟགས་ཡང་དག་ཡོད་པའི་ཕྱིར། རྟགས་
གསལ་ཁས། དུ་ཡོད་དང་དུ་བ་གཉིས་ཀ་ཆོས་ཅན། ཁྱོད་དེ་སྒྲུབ་ཀྱི་རང་བཞིན་གྱི་
རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་
མེ་ལ་བདག་གཅིག་ཏུ་འབྲེལ་བའི་ཕྱིར། ཁོ་ན་རེ། དུ་བ་ཡང་དེ་སྒྲབ་ཀྱི་རང་བཞིན་གྱི་
རྟགས་ཡང་དག་ཡིན་པར་ཐལ། དེ་གཉིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་
པའི་ཕྱིར་ཟེར་ན། འོ་ན།དུ་བ་མེ་ལ་བདག་གཅིག་ཏུ་འབྲེལ་བར་ཐལ། དེ་གཉིས་ཀ་མེ་ལ་
བདག་གཅིག་ཏུ་འབྲེལ་བའི་ཕྱིར། བྱས་པ་ཆོས་ཅན། ཁྱོད་སྒྲ་མི་རྟག་པ་དང་གང་ཟག་
གི་བདག་མེད་གང་རུང་དུ་སྒྲུབ་པའི་སྒྲུབ་རྟགས་ཡང་དག་དང་། དགག་རྟགས་ཡང་དག་
གང་རུང་དུ་ཐལ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག མི་རྟག་པ་དང་།གང་ཟག་
གི་བདག་མེད་གང་རུང་མེད་དགག་ཡིན་པའམ་མ་ཡིན་པ་གང་རུང་ཡིན་པའི་ཕྱིར།
གཞན་ཡང་། མི་རྟག་པ་དང་། གང་ཟག་གི་བདག་མེད་གང་རུང་ཆོས་ཅན། སྒྲ་མི་རྟག་
པ་དང་། གང་ཟག་གི་བདག་མེད་གང་རུང་དུ་སྒྲུབ་པའི་རྟགས་ཡང་དག་ཡིན་པར་ཐལ།
སྒྲ་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་པའི་ཕྱིར་ཏེ། ཁྱོད་དེ་སྒྲུབ་ཀྱི་
ཕྱོགས་ཆོས་གང་ཞིག །དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་མ་
~30~

ཡིན་པའི་ཕྱིར་ཏེ། ཁྱོད་སྒྲའི་ཐུན་མོང་མ་ཡིན་པའི་ཁྱད་ཆོས་མ་ཡིན་པའི་ཕྱིར་ཏེ། ཁྱོད་
སྒྲའི་ཐུན་མོང་གི་ཁྱད་ཆོས་ཡིན་པའི་ཕྱིར་ཏེ། ཁྱོད་སྒྲའི་སྤྱི་ཡིན་པའི་ཕྱིར། རྩ་བར་
འདོད་ན། ཁྱོད་སྒྲ་ཁྱོད་དུ་སྒྲུབ་པའི་རྟགས་ཡང་དག་མ་ཡིན་པར་ཐལ། ཁྱོད་ཡོད་པའི་
ཕྱིར། འདོད་ན། རྟགས་ཡང་དག་གི་གྲངས་ངེས་བཞག་ཏུ་མེད་པར་ཐལ། དེ་སྒྲུབ་ཀྱི་
རྟགས་ཡང་དག་ཡིན་ན། དེ་སྒྲུབ་ཀྱི་འབྲས་རང་མ་དམིགས་པའི་རྟགས་གསུམ་པོ་གང་
རུང་ཡིན་པས་མ་ཁྱབ་པའི་ཕྱིར། རྟགས་ཁས། འདོད་ན། རྗེས་དཔག་གི་གྲངས་ངེས་
བཞག་ཏུ་མེད་པར་ཐལ། འདོད་པའི་ཕྱིར། འདོད་ན་སེལ་བྱེད་ཀྱི་ཚད་མ་ལ་གྲངས་ངེས་
བཞག་ཏུ་མེད་པར་ཐལ། འདོད་པའི་ཕྱིར། འདོད་ན། གཞལ་བྱ་གཉིས་ཕྱིར་ཚད་མ་
གཉིས། ཞེས་དང་། རྗེས་སུ་དཔག་པའི་དབྱེ་བ་ཡིས། ཞེས་སོགས་ཀྱི་གཞུང་དོན་མ་
གྲུབ་པར་ཐལ་ལོ། ༈ གཏན་ཚིགས་ལྟར་སྣང་དེ་ལས་གཞན། ཞེས་པའི་སྐབས་སུ། ཁ་
ཅིག་ན་རེ། རྟགས་སུ་བཀོད་པ་གང་ཞིག་ཚུལ་གསུམ་མ་ཡིན་པ། རྟགས་ལྟར་སྣང་གི་
མཚན་ཉིད། ཅེས་ཟེར། ཁ་ཅིག་ན་རེ། མི་རིགས་པར་ཐལ། རྟགས་སུ་བཀོད་པ་གང་ཞིག
ཅེས་སོགས་ལ་རྣམ་བཅད་ཡོངས་གཅོད་ཀྱི་དགོས་པ་མེད་པའི་ཕྱིར་ཏེ། བདག་མེད་
ཡིན་ན། །སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་ཁྱབ་པའི་ཕྱིར། གཞན་ཡང་།
རྟགས་སུ་བཀོད་པ་གང་ཞིག ། ཚུལ་གསུམ་མ་ཡིན་པ་ཆོས་ཅན། ཁྱོད་མ་ཡིན་པ་དེ་
རྟགས་ཡང་དག་གི་མཚན་ཉིད་དུ་ཐལ། ཁྱོད་རྟགས་ལྟར་སྣང་གི་མཚན་ཉིད་ཡིན་པའི་
ཕྱིར། འདོད་ན། རྟགས་ཡང་དག་གི་མཚན་ཉིད་འཆད་པའི་ཟུར་དུ་རྟགས་སུ་བཀོད་
པ་གང་ཞིག སྨོས་པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་པར་ཐལ། འདོད་
པ་དེའི་ཕྱིར། །འདོད་མི་ནུས་ཏེ། དེ་ལྟར་དུ་བསྟན་དགོས་པའི་གདུལ་བྱ་བསྟན་བཅོས་
འདིའི་གདུལ་བྱར་མི་རུང་བའི་ཕྱིར། གཞན་ཡང་། སྒྲ་རྟག་པར་སྒྲུབ་པའི་རྟགས་སུ་
བཀོད་པ་གང་ཞིག དེ་སྒྲུབ་ཀྱི་ཚུལ་གསུམ་ཆོས་ཅན། བྱས་པ་ཁྱོད་ཡིན་པར་ཐལ།
·31-

བྱས་པ་ཁྱོད་མ་ཡིན་པ་མ་ཡིན་པའི་ཕྱིར། མ་གྲུབ་ན། བྱས་པ་ཆོས་ཅན། དེར་ཐལ། དེ་
སྒྲུབ་ཀྱི་རྟགས་ལྟར་སྣང་མ་ཡིན་པའི་ཕྱིར།འཁོར་གསུམ། ཞེས་ཟེར། གཞན་དག་ན་རེ།
རྟགས་ལྟར་སྣང་གི་མཚན་ཉིད་འཆད་པའི་ཟུར་དུ། རྟགས་སུ་བཀོད་པ་གང་ཞིག་སྨོས་
པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་པར་ཐལ། རྟགས་ལྟར་སྣང་དུ་འགྱུར་
བ་འདི་ལ་རྟགས་སུ་བཀོད་པ་ངེས་པར་དགོས་པའི་ཕྱིར། ཞེས་གསུངས། སྐབས་
འདིར་རིགས་ལམ་ལ་གསར་དུ་ཞུགས་པའི་བློ་གསལ་འགའ་ཞིག་རྗེས་སུ་བཟུང་
བའི་ཕྱིར་དུ། །གཏན་ཚིགས་ལྟར་སྣང་ཡོད་མེད་ཀྱི་རྣམ་གཞག་སོགས་ཅུང་ཟད་བཤད་
ན། མཁས་པ་ཁ་ཅིག་ན་རེ།གཏན་ཚིགས་ལྟར་སྣང་མེད་དེ། གཞི་གྲུབ་ན། གཏན་
ཚིགས་ཡང་དག་ཡིན་དགོས་པའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་ཡིན་ན། རྟགས་
ཡང་དག་ཡིན་དགོས་པའི་ཕྱིར་ཏེ། དེ་སྒྲུབ་ཀྱི་གཞན་དོན་རྗེས་དཔག་ཡིན་ན། གཞན་
དོན་རྗེས་དཔག་ཡིན་དགོས་པའི་ཕྱིར། ཞེས་གསུངས། མཁས་པའི་དབང་པོ་གཞན་
དག་ན་རེ། གཞི་གྲུབ་ན། རྟགས་ཡང་དག་ཡིན་པས་ཁྱབ་པ་ཆོས་ཅན། དེར་ཐལ། དེའི་
ཕྱིར། འདོད་ན། དེ་མདུན་གྱི་གཞི་འདི་བདག་མེད་དུ་སྒྲུབ་པའི་རྟགས་ཡང་དག་ཡིན་
པར་ཐལ། འདོད་པ་དེའི་ཕྱིར། འདོད་ན། མདུན་གྱི་གཞི་འདིར་གཞི་གྲུབ་ན། རྟགས་
ཡང་དག་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། གྲངས་ཅན་གྱི་ངོར་གཞི་
གྲུབ་ན། རྟགས་ཡང་དག་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། སྒྲ་རྟག་
པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་པར་ཐལ། སྒྲ་དང་རྟག་པའི་གཞི་མཐུན་
གྲངས་ཅན་གྱི་ངོར་ཡོད་པའི་ཕྱིར། དེར་ཐལ། སྒྲ་དང་རྟག་པ་མ་ཡིན་པའི་གཞི་མཐུན་
གྲངས་ཅན་གྱི་ངོར་མེད་པའི་ཕྱིར་ཏེ། སྒྲ་དང་མི་རྟག་པའི་གཞི་མཐུན་གྲངས་ཅན་གྱི་
ངོར་མེད་པའི་ཕྱིར་ཏེ། སྒྲ་དེ་གྲངས་ཅན་གྱི་ངོར་རྟག་པ་ཡིན་པའི་ཕྱིར། གཞན་ཡང་། སྒྲ་
ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གཏན་
~32~

ཚིགས་ཆོས་ཅན། །རྟགས་ཡང་དག་ཡིན་པར་ཐལ། གྲངས་ཅན་གྱི་ངོར་གཞི་གྲུབ་པའི་
ཕྱིར། དེར་ཐལ། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་འདིའི་རྟགས་ཁྱབ་ཐལ་འགྱུར་འདི་ཐལ་འགྱུར་ཡང་དག་ཏུ་སོང་བའི་རྒོལ་བའི་ངོར་
གྲུབ་པའི་ཕྱིར། གཞན་ཡང༌། ཆོས་དེ་ཡིན་ན། ཆོས་དེ་ཡིན་པས་ཁྱབ་པ། མདུན་གྱི་
གཞི་འདིར་བདག་མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། གཞི་གྲུབ་ན།
རྟགས་ཡང་དག་ཡིན་པས་ཁྱབ་པ་དེ་ལྟར་སྒྲུབ་པའི་རྟགས་ཡང་དག་ཡིན་པའི་ཕྱིར།
འདོད་ན། ཤ་ཟ་ཆོས་ཅན། བསྐལ་དོན་ཡིན་པར་ཐལ། མདུན་གྱི་གཞི་འདིར་བསྐལ་
དོན་ཡིན་པའི་ཕྱིར། ཁྱབ་པ་དངོས་འགལ་ཡིན་ཏེ། ཆོས་དེ་ཡིན་ན། ཆོས་དེ་ཡིན་པས་
ཁྱབ་པ་དེ་སྒྲུབ་ཀྱི་རྟགས་ཡང་དག་ཏུ་ཁས་བླངས་པའི་ཕྱིར། ཁ་ཅིག་ན་རེ། མདུན་གྱི་
གཞི་འདིར་བདག་མེད་དུ་སྒྲུབ་པའི་རྟགས་ཡང་དག་མེད་པར་ཐལ། དེ་སྒྲུབ་ཀྱི་ཤེས་འདོད་
ཆོས་ཅན་མེད་པའི་ཕྱིར། མ་གྲུབ་ན། རི་བོང་གི་རྭ་ཆོས་ཅན། རྟགས་ཡང་དག་ཡིན་
པར་ཐལ།མདུན་གྱི་གཞི་འདིར་གཞི་གྲུབ་པའི་ཕྱིར། དེར་ཐལ། མདུན་གྱི་གཞི་འདིར་
བདག་མེད་དུ་སྒྲུབ་པའི་ཤེས་འདོད་ཆོས་ཅན་གཞི་གྲུབ་པའི་ཕྱིར་ཞེ་ན། ནང་འགལ་ཏེ།
དེ་ཆོས་ཅན། གཞི་གྲུབ་པར་ཐལ། དུ་ལྡན་གྱི་ལ་ལ་གཞི་གྲུབ་པའི་ཕྱིར། ཁྱབ་པ་ཁས།
དེར་ཐལ། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་ཤེས་འདོད་ཆོས་ཅན་གཞི་གྲུབ་པའི་
ཕྱིར། འཁོར་གསུམ། ཁ་ཅིག་ན་རེ། ཚུལ་གསུམ་མིན་པ་ཆོས་ཅན། རྟགས་ཡང་དག་
ཡིན་པར་ཐལ། རྟགས་ལྟར་སྣང་གི་བྱེ་བྲག་བདག་མེད་དུ་སྒྲུབ་པའི་རྟགས་ཡང་དག་
ཡིན་པའི་ཕྱིར། མ་གྲུབ་ན། རྟགས་ལྟར་སྣང་མེད་པ་འབུད། འདོད་ན། གཞི་གྲུབ་ན།
རྟགས་ཡང་དག་ཡིན་པས་མ་ཁྱབ་པ་འབུད་ཟེར་རོ། །འོ་ན། ཕྲ་བའི་བདག་མེད་དང་། ཟླ་
བའི་སྒྲས་བརྗོད་རུང་གི་ཚོགས་པ་ཆོས་ཅན། རྟགས་ཡང་དག་ཡིན་པར་ཐལ། གཞི་
གྲུབ་པའི་ཕྱིར། འདོད་མི་ནུས་ཏེ། གཞི་གྲུབ་ན། དེའི་རྟགས་ཀྱིས་བསྒྲུབ་བྱ་ཡང་དག་
-33 ~

མེད་དགོས་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་ཡོད་ཟེར་མི་རིགས་
པར་ཐལ། དེ་སྒྲུབ་ཀྱི་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་མེད་
པའི་ཕྱིར། དེར་ཐལ། དེ་དང་སྒྲུབ་པའི་གཞི་མཐུན་ཡང་མེད། དེ་དང་དགག་པའི་གཞི་
མཐུན་ཡང་མེད་པའི་ཕྱིར། དང་པོ་མ་གྲུབ་ན། དེ་སྒྲུབ་ཀྱི་རྟགས་ཡང་དག་ཡིན་ན། །དེ་
སྒྲུབ་ཀྱི་རང་བཞིན་མ་དམིགས་པའི་རྟགས་ཡང་དག་མ་ཡིན་པས་ཁྱབ་པར་ཐལ། མ་
གྲུབ་པ་དེའི་ཕྱིར། འདོད་ན་སླ། གཉིས་པ་མ་གྲུབ་ན། དེ་སྒྲུབ་ཀྱི་རྟགས་ཡང་དག་ཡིན་ན།
དེ་སྒྲུབ་ཀྱི་རང་བཞིན་གྱི་རྟགས་ཡང་དག་མ་ཡིན་དགོས་པར་ཐལ། དེ་སྒྲུབ་ཀྱི་རྟགས་
ཡང་དག་གི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། མེད་དགག་ཡང་ཡིན་
པའི་གཞི་མཐུན་ཡོད་པའི་ཕྱིར། དེར་ཐལ། དེ་དང་དགག་པའི་གཞི་མཐུན་ཡོད་པ་གང་
ཞིག དེ་དང་མ་ཡིན་དགག་གི་གཞི་མཐུན་མེད་པའི་ཕྱིར། རྟགས་རྣམས་ཁས། ཕྱི་མ་
མ་གྲུབ་ན། དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་རང་བཞིན་མ་དམིགས་པའི་
རྟགས་ཡང་དག་མ་ཡིན་པས་ཁྱབ་པར་ཐལ། མ་གྲུབ་པ་དེ་གང་ཞིག དེ་དང་མེད་དགག་
གི་གཞི་མཐུན་མེད་པའི་ཕྱིར། གཞན་ཡང་། དེ་སྒྲུབ་ཀྱི་རྟགས་ཡང་དག་མེད་པར་ཐལ།
དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་དགག་རྟགས་ཡིན་པས་ཀྱང་མ་ཁྱབ།
སྒྲུབ་རྟགས་ཡིན་པས་མ་ཁྱབ་པའི་ཕྱིར། གཞན་ཡང་། དེ་སྒྲུབ་ཀྱི་གྲགས་རྟགས་ཡོད་
པར་ཐལ། དེ་སྒྲུབ་ཀྱི་རྟགས་ཡང་དག་ཡོད་པ་གང་ཞིག རིགས་པ་མཚུངས་པའི་ཕྱིར།
འདོད་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་མེད་ན། དེ་སྒྲུབ་ཀྱི་
ཕྱོགས་ཆོས་མེད་པས་ཁྱབ་པར་ཐལ། འདོད་པའི་ཕྱིར།གཞན་ཡང་། དེ་སྒྲུབ་ཀྱི་རྟགས་
ཡང་དག་ཡིན་ན། དེ་སྒྲུབ་ཀྱི་དངོས་པོ་སྟོབས་ཤུགས་ཀྱི་རྟགས་ཡང་དག་མ་ཡིན་
པས་ཁྱབ་པར་ཐལ། དེ་སྒྲུབ་ཀྱི་གྲགས་རྟགས་ཡོད་པའི་ཕྱིར། དེ་ལ་ཁོ་ན་རེ། དེ་སྒྲུབ་
ཀྱི་ཕྱོགས་ཆོས་ཡིན་ན། དེ་སྒྲུབ་ཀྱི་རྗེས་ཁྱབ་མ་ཡིན་དགོས་པར་ཐལ། དེ་སྒྲུབ་ཀྱི་
~34~

རྟགས་ཡང་དག་མེད་པའི་ཕྱིར། ཞེ་ན། འོ་ན། ཆོས་དེ་རྟག་པར་སྒྲུབ་པའི་དེར་ཐལ།
དེའི་ཕྱིར།་མ་གྲུབ་ན། ཆོས་དེ་རྟག་པ་མ་ཡིན་པར་སྒྲུབ་པའི་དེར་ཐལ། དེའི་ཕྱིར།
རྟགས་ཁྱབ་ཁས་སོ། །ཁོ་ན་རེ། མ་གྲུབ་སྦྱར་བ་བརྗོད་བྱ་མིན། །ཞེས་སོགས་ཀྱི་གཞུང་
ལ་བརྗོད་བྱ་མེད་པར་ཐལ། དེ་སྒྲུབ་ཀྱི་རྟགས་ཡང་དག་མེད་པའི་ཕྱིར་ཞེ་ན། གསལ་བ་
དེར་ཐལ། དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་དགུ་མེད་པའི་ཕྱིར། མ་ཁྱབ་
ན། སྔ་མ་དེ་གནོད་བྱེད་ཡང་དག་ཏུ་རིགས་པ་འབུད། མ་གྲུབ་ན། དེ་སྒྲུབ་ཀྱི་རྟགས་
t
ཡང་དག་ཡོད་ན། དེ་སྒྲུབ་ཀྱི་འགལ་རྟགས་ཡོད་པ་འབུད། ཁ་ཅིག་ན་རེ། དེ་སྒྲུབ་ཀྱི་
རྟགས་ཡང་དག་ཡོད་པར་ཐལ། དེ་སྒྲུབ་ཀྱི་ལྷན་ཅིག་མི་གནས་འགལ་ལ་བརྟེན་པའི་
འགལ་དམིགས་ཀྱི་རྟགས་ཡང་དག་ཡོད་པའི་ཕྱིར་ཏེ། དེ་ཡིན་ན། མེད་པས་ཁྱབ་ན།
དེ་མེད་པའི་མ་ཁྱབ་པའི་ཕྱིར། མ་གྲུབ་ན། མེ་ཆེན་པོས་ཁྱབ་པར་ནོན་པའི་ཤར་ཕྱོགས་
ན་གྲང་རེག་རྒྱུན་ཆགས་མེད་པར་སྒྲུབ་པའི་ལྷན་ཅིག་མི་གནས་འགལ་ལ་བརྟེན་པའི་
འགལ་དམིགས་ཀྱི་རྟགས་ཡང་དག་མེད་པར་ཐལ། དེ་ཡིན་ན། མེད་པས་ཁྱབ་པའི་
ཕྱིར་ཞེ་ན། ནང་འགལ་ཏེ། འོ་ན། ཆོས་དེ་གཞི་དེ་ཡིན་པར་སྒྲུབ་པའི་ལྷན་ཅིག་མི་
གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་ཡོད་པར་ཐལ། དེ་
ཡིན་ན། མེད་པས་ཁྱབ་ན །དེ་མེད་པས་མ་ཁྱབ་པའི་ཕྱིར། ཁྱབ་པ་ཁས་སོ། །མ་གྲུབ་
ན། མེ་ཆེན་པོས་ཁྱབ་པར་ནོན་པའི་ཤར་ཕྱོགས་ན་གྲང་རེག་རྒྱུན་ཆགས་མེད་ངེས་ཡིན་
པར་སྒྲུབ་པའི་ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་
དག་མེད་པར་ཐལ། དེ་ཡིན་ན། མེད་ངེས་ཡིན་པས་ཁྱབ་པའི་ཕྱིར། འཁོར་གསུམ། རྩ་
བར་འདོད་ན། ཆོས་དེ་གཞི་དེ་མ་ཡིན་པར་སྒྲུབ་པའི་ལྷན་ཅིག་མི་གནས་འགལ་ལ་
བརྟེན་པའི་འགལ་དམིགས་ཀྱི་རྟགས་ཡང་དག་ཡོད་པར་ཐལ། དེ་ཡིན་ན། མེད་པས་
ཁྱབ་ན། དེ་མེད་པས་མ་ཁྱབ་པའི་ཕྱིར། མ་གྲུབ་ན། མེ་ཆེན་པོས་ཁྱབ་པར་ནོན་པའི་
~35-

ཤར་ཕྱོགས་ན་གྲང་རེག་རྒྱུན་ཆགས་པ་ཡོད་པ་མ་ཡིན་པར་སྒྲུབ་པའི་དེར་ཐལ། དེའི་
ཕྱིར། རྩ་བར་འདོད་ན། ཆོས་དེ་གཞི་དེ་ཡིན་པར་སྒྲུབ་པའི་ལྷན་ཅིག་མི་གནས་འགལ་
་བརྟེན་པའི་འགལ་དམིགས་ཀྱི་རྟགས་ཡང་དག་ཡོད་པ་འབུད། མདོར་ན། ཆོས་དེ་
གཞི་དེ་ཡིན་པར་སྒྲུབ་པའི་རྟགས་ཡང་དག་དང་། ཆོས་དེ་གཞི་དེ་མ་ཡིན་པར་སྒྲུབ་
པའི་རྟགས་ཡང་དག་དང་། ཆོས་དེ་གཞི་དེ་ཡིན་པར་སྒྲུབ་པའི་འགལ་རྟགས་དང་།
ཆོས་དེ་གཞི་དེ་མ་ཡིན་པར་སྒྲུབ་པའི་འགལ་རྟགས་སོགས་ཀྱང་ཁས་ལེན་དགོས་པར་
འགྱུར་བའི་ཕྱིར་རོ། ཚིག་རྐང་བཞི་པོ་འདིའི་སྐབས་སུ། ཐར་ལམ་གསལ་བྱེད་ལས།
རྐང་པ་དང་པོ་ནི། གཞུང་ལྷག་མ་ཀུན་གྱིས་རྒྱས་པར་འཆད་ལ། རྐང་པ་གཉིས་པ་ནི།
རྒྱུ་ལ་ཞེས་པ་ནས། དེ་ནི་འབྲས་བུའི་རྟགས་ལས་སྐྱེས། །ཞེས་པའི་བར་དང་། བཞི་པ་
ནི། དེ་ནས་ཤློ་ཀ་བཞི་དང་། གསུམ་པ་དེ་མན་ཆད་ཀྱིས་འཆད་དོ། རྐང་པ་གཉིས་པའི་
རྒྱས་བཤད་ཀྱི་གཞུང་དེ་ཙམ་ལ་བརྟེན་ནས་གྲངས་ངེས་མི་འགྲུབ་ན། དེའི་རྒྱས་བཤད་
དུ་མི་རུང་ལ། གལ་ཏེ་གྲུབ་ན་འབྲེལ་པ་ངེས་པ་སྔོན་དུ་འགྲོ་བས། གསུམ་པའི་རྒྱས་
བཤད་ཀྱི་གཞུང་དགོས་པ་མེད་པར་འགྱུར་རོ། །དེ་སྔོན་དུ་འགྲོ་བ་ལ་མི་ལྟོས་ན།
འཆད་ཚུལ་གཉིས་པ་མ་འབྲེལ་བར་འགྱུར་རོ་ཞེ་ན། སྐྱོན་མེད་དེ། གཞུང་གི་སྦྱོར་ཚུལ་
གཉིས་པ་ནི། ཚད་མས་བསྡུས་པའི་དབང་དུ་བྱས་པ་ཡིན་པས། རྒྱུ་ལ། ཞེས་སོགས་
ལ་བརྟེན་ནས་ཀྱང་འབྲེལ་པ་ངེས་ནུས་ལ། །སྦྱོར་ཚུལ་དང་པོ་ནི་གྲངས་ངེས་དང་།
འབྲལ་པ་རྒྱས་པར་འཆད་པ་དང་མཐུན་པར་སྦྱར་བས། གཏན་ཚིགས་ཀྱི་ནི་ཚུལ་
གསུམ་ལའང་། །ཞེས་སོགས་དོན་མེད་པར་མི་འགྱུར་རོ། འོ་ན། དེ་གཉིས་རྒྱས་བཤད་
ཀྱི་གཞུང་སོ་སོར་འཆད་པ་མི་འཐད་དོ་ཞེ་ན། དང་པོར་མཚན་གཞི་ངོས་བཟུང་ནས་དེ་
ལ་མཚན་ཉིད་ངེས་བྱེད་ཀྱི་ཚད་མ་རྒྱས་པར་གཏན་ལ་འབེབས་པའི་དབང་དུ་བྱས་པས་
སྐྱོན་མེད་དེ། ཚུལ་གསུམ་ཡང་དག་ཁོ་ན་ལ་ཡོད་པར་ངེས་ན། ལྟར་སྣང་ཚུལ་གསུམ་
36

དང་མི་ལྡན་པར་ངེས་ཟིན་པའི་ཕྱིར། སྔ་མ་གསུམ་གྱི་རྗེས་སུ། རྐང་པ་བཞི་པ་སྨོས་པ་
དོན་མེད་དོ་ཞེ་ན། ཡང་དག་དང་ལྟར་སྣང་སོ་སོར་ཤེས་པའི་དོན་དང་། སྡེབ་སྦྱོར་གྱི་
ལས་ཐ་མར་བསྟན་གྱི། ཚད་མས་ངེས་པའི་རིམ་པ་ལས། རྟག་པ་བྱས་སྟོང་དུ་མ་
དབང་ལས་༴
ངེས་པར་བྱས་པ་མི་རྟག་པ་ཁོ་ན་ལ་ཡོད་པར་མི་ངེས་པར་ལྟར། ལྟར་སྣང་ཚུལ་གསུམ་
དང་མི་ལྡན་པར་མ་ངེས་པར་ཚུལ་གསུམ་ཡང་དག་ཁོ་ན་ལ་ཡོད་པར་མི་ངེས་སོ་ཞེས་
སོགས་ཀྱི་དོན་ནི། གཏན་ཚིགས་ཀྱི་ཚུལ་གསུམ་ལའང་། ཞེས་སོགས་ཀྱི་གཞུང་དོན་
མེད་པར་ཐལ། རྒྱུ་ལ་རང་བཞིན་ཇི་སྙེད་ཅིག ཅེས་སོགས་ཀྱི་གཞུང་ལ་བརྟེན་ནས་
རྟགས་ཆོས་ཀྱི་འབྲེལ་པ་རྟོགས་པའི་ཕྱིར། དེར་ཐལ། དེ་ལ་བརྟེན་ནས་རྟགས་ཀྱི་
གྲངས་ངེས་རྟོགས་པ་གང་ཞིག དེའི་སྔ་རོལ་དུ་འབྲེལ་པ་རྟོགས་པ་སྔོན་དུ་འགྲོ་དགོས་
པའི་ཕྱིར། རྟགས་དང་པོ་གྲུབ་པར་ཐལ། གཏན་ཚིགས་དེ་ནི་རྣམ་གསུམ་ཉིད། །ཅེས་
པའི་གཞུང་ལ་བརྟེན་ནས་རྟགས་ཀྱི་གྲངས་ངེས་རྟོགས་པ་གང་ཞིག ཁོ་དེའི་རྒྱས་
བཤད་ཡིན་པའི་ཕྱིར། གཉིས་པ་མ་གྲུབ་ན། ཚུལ་གསུམ་པའི་རྟགས་དེ་ནི་རྣམ་པ་
གསུམ་ཉིད་དུ་ངེས་ཏེ། མེད་ན་མེད་འབྱུང་བའི་འབྲེལ་པ་གཉིས་སུ་ངེས་པའི་ཕྱིར་ཞེས་པའི་
སྦྱོར་ཚུལ་མི་འཐད་པར་ཐལ། གཏན་ཚིགས་མ་གྲུབ་པ་དེའི་ཕྱིར་ཞེ་ན། འདི་ལ་ཁྱབ་པ་
མེད་དེ། གྲངས་ངེས་རྟོགས་པའི་ཚད་མ་ལ་བརྟེན་ནས་འབྲེལ་པ་རྟོགས་ནུས་ཤིང་།
འབྲེལ་པ་རྟོགས་པའི་ཚད་མ་ལ་བརྟེན་ནས་ཀྱང་གྲངས་ངེས་རྟོགས་པར་ནུས་པས།
རྒྱུ་ལ་རང་བཞིན་ཇི་སྙེད་ཅིག ཅེས་པའི་གཞུང་ལ་བརྟེན་ནས་ཀྱང་འབྲེལ་པ་རྟོགས་
པར་ནུས་པའི་ཕྱིར། རྩ་བའི་ཐལ་འགྱུར་ལ་ཁྱབ་པ་མེད་དེ། རྒྱུ་ལ་རང་བཞིན་ཇི་སྙེད་
ཅིག ཅེས་པའི་གཞུང་ལ་བརྟེན་ནས་རྟགས་ཆོས་ཀྱི་འབྲེལ་པ་རྟོགས་ནུས་ཤིང་། གཏན་
ཚིགས་ཀྱི་ནི་ཚུལ་གསུམ་ལའང་། ཞེས་སོགས་ཀྱི་གཞུང་ལ་བརྟེན་ནས་ཀྱང་རྟགས་
ཀྱི་གྲངས་ངེས་རྟོགས་ནུས་སོ་ཞེས་རྟོགས་པའི་ཕྱིར་དུ་ཚུལ་གསུམ་པའི་གཏན་ཚིགས་
~37~

དེ་ནི་རྣམ་པ་གསུམ་ཉིད་དུ་ངེས་ཏེ། བསྒྲུབ་བྱའི་ཆོས་དང་མེད་ན་མེད་འབྱུང་བའི་ཁྱབ་
པ་དང་། ·ཕྱོགས་ཆོས་འབྲས་རང་མ་དམིགས་པའི་རྟགས་གསུམ་ཁོ་ན་ལ་ངེས་པའི་
ཕྱིར། ཞེས་བསྟན་པ་ཙམ་ཡིན་པའི་ཕྱིར། ཁོ་ན་རེ། རྐང་པ་དང་པོ་དང་། གཉིས་པའི་
རྒྱས་བཤད་ཀྱི་གཞུང་གང་རུང་གཅིག་སྨོས་པས་ཆོག་པར་ཐལ། རྐང་པ་དང་པོའི་རྒྱས་
བཤད་ཀྱི་གཞུང་ལ་བརྟེན་ནས་འབྲེལ་པ་རྟོགས་ནུས་ཤིང་། གསུམ་པའི་རྒྱས་བཤད་ཀྱི་
གཞུང་ལ་བརྟེན་ནས་རྟགས་ཀྱི་གྲངས་ངེས་རྟོགས་པར་ནུས་པའི་ཕྱིར་ཞེ་ན། ཁྱབ་པ་
མེད་པར་ཐལ། དང་པོར་རྟགས་ཀྱི་མཚན་གཞི་དང་འབྲེལ་པའི་མཚན་ཉིད་ངོས་བཟུང་
ནས་དེ་ལ་མཚན་ཉིད་ངེས་བྱེད་ཀྱི་ཚད་མ་རྒྱས་པར་གཏན་ལ་འབེབས་པའི་ཕྱིར་དུ་དེ་
གཉིས་རྒྱས་བཤད་ཀྱི་གཞུང་སོ་སོར་བཤད་པ་ཙམ་ཡིན་པའི་ཕྱིར། གཏན་ཚིགས་
ལྟར་སྣང་དེ་ལས་གཞན། །ཞེས་པའི་གཞུང་སྨོས་པ་ལ་དོན་མེད་པར་ཐལ། རྐང་པ་སྔ་མ་
གསུམ་ལ་བརྟེན་ནས་ལྟར་སྣང་ཚུལ་གསུམ་དང་མི་ལྡན་པར་རྟོགས་ནུས་པའི་ཕྱིར།
དེར་ཐལ། དེ་ལ་བརྟེན་ནས་ཚུལ་གསུམ་ཡང་དག་ཁོ་ན་ལ་ཡོད་པར་རྟོགས་ནུས་པའི་
ཕྱིར། ཁྱབ་སྟེ། ལྟར་སྣང་ཚུལ་གསུམ་དང་མི་ལྡན་པར་མ་རྟོགས་པར་ཚུལ་གསུམ་ཡང་
དག་ཁོ་ན་ལ་ཡོད་པར་མི་རྟོགས་པའི་ཕྱིར་ཏེ། རྟག་པ་བྱས་སྟོང་དུ་མ་རྟོགས་པར་བྱས་
པ་མི་རྟག་པ་ཁོ་ལ་ཡོད་པར་མི་རྟོགས་པའི་ཕྱིར་ཞེ་ན། རྩ་བའི་ཐལ་འགྱུར་ལ་
མེད་དེ། ཡང་དག་དང་ལྟར་སྣང་སོ་སོར་ཤེས་པའི་ཕྱིར་དང༌། གཞུང་གི་སྡེབ་སྦྱོར་མི་
ཉམས་པའི་ཕྱིར་དུ། གཏན་ཚིགས་ལྟར་སྣང་དེ་ལས་གཞན། །ཞེས་ཐ་མར་བསྟན་པ་
ཙམ་ཡིན་པའི་ཕྱིར། ལྐོག་གྱུར་རྣམ་བཀྲའི་གཟུགས་ལ་ལྟ་བའི་མིག ཡང་དག་རིགས་
པའི་ངོ་བོ་གྲངས་ངེས་དང་། །གོལ་ས་མི་མཐུན་ཕྱོགས་རྣམས་ལེགས་རྟོགས་
ནས། །ཐུབ་དབང་བསྟན་པའི་གསུང་གི་གཅེས་མཛོད་ལ། །དངོས་སྟོབས་རིགས་པའི་
དབང་བསྒྱུར་ཐོབ་པར་ཤོག ༈ རྒྱུ་ལ་རང་བཞིན་ཇི་སྙེད་ཅིག ཅེས་པའི་སྐབས་སུ། ཁོ་
~38 ~

ན་རེ། འབྲས་རྟགས་ཀྱི་མཚན་ཉིད་ལ། དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། ཁྱོད་ཀྱི་རྒྱུ་ཡིན་དགོས་པ་དང་། ཡང་
དེ་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་དང་རྫས་ཐ་དད་
ཡང་ཡིན་པའི་གཞི་མཐུན་སྲིད་པར་དམིགས་པ་དང་། དེ་བྱུང་འབྲེལ་པའི་རྩ་བ་ཅན་གྱི་
སྒྲུབ་པའི་ཚུལ་གསུམ་དང་། དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། ཁྱོད་དང་
རྫས་ཐ་དད་པའི་ཁྱབ་བྱེད་ཡིན་དགོས་པ། གཞན་དག་ན་རེ། དུ་བ་ཆོས་ཅན། དུ་ལྡན་གྱི་
ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་ཡིན་པར་
ཐལ། དེ་སྒྲུབ་ཀྱི་མཚོན་བྱ་དེའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་གང་ཞིག རྟག་
དངོས་ཀྱིས་སྟོང་པའི་མེའི་འབྲས་བུ་ཡིན་པའི་ཕྱིར། འདོད་ན། རྟག་དངོས་ཀྱིས་སྟོང་
པའི་མེ་སྒྲུབ་པ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། དེ་མ་ཡིན་དགག་
ཡིན་པའི་ཕྱིར་ཞེས་ཟེར། འདི་ལ་མཁས་པའི་དབང་པོ་ཁ་ཅིག་ན་རེ། དུ་བ་ཆོས་ཅན།
དུ་ལྡན་གྱི་ལ་ལ་མེ་གང་ཟག་གི་བདག་མེད་པར་སྒྲུབ་པའི་རང་བཞིན་གྱི་རྟགས་ཡང་
དག་ཡིན་པར་ཐལ། དེ་སྒྲུབ་གྱི་རྟགས་ཡང་དག་གང་ཞིག གང་ཟག་གི་བདག་མེད་ཀྱི་
རང་བཞིན་ཡིན་པའི་ཕྱིར། ཁྱབ་པ་ཁས། དེ་ལ་ཁོ་ན་རེ། སྐྱོན་མེད་དེ། དེ་སྒྲུབ་ཀྱི་སྒྲུབ་
རྟགས་ཡང་དག་མ་ཡིན་པའི་ཕྱིར་ཞེ་ན། འོ་ན། སྔ་མ་ལ་ཡང་མཚུངས་ཏེ། དུ་བ་དེ་དེ་
སྒྲུབ་ཀྱི་སྒྲུབ་རྟགས་ཡང་དག་མ་ཡིན་པའི་ཕྱིར། ཞེས་གསུངས། རང་ལུགས་ཀྱི་སྐྱོན་
བརྗོད་ནི། འོ་ན། དུ་བ་ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡིན་ན། ཁྱོད་ཀྱི་རྒྱུ་ཡིན་དགོས་པར་ཐལ། མཚོན་བྱ་དེའི་
ཕྱིར །འདོད་ན། མེ་ཡོད་པ་ཆོས་ཅན། དེར་ཐལ། དེའི་ཕྱིར།རྟགས་གྲུབ་པར་ཐལ། མེ་
ཡོད་པ་དེ་མེ་ཚད་མས་དམིགས་པའི་ས་ཕྱོགས་ན། མེ་ཡོད་པར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར། དེར་ཐལ། མེ་མེད་པ་དེ། མེ་ཚད་མས་མ་
~39-

དམིགས་པའི་ས་ཕྱོགས་ན། མེ་མེད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་པའི་ཕྱིར།གཞན་ཡང་།མེ་ཡོད་པ་ཆོས་ཅན།དུ་ལྡན་གྱི་ལ་ལ་མེ་ཡོད་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ། མེ་ཚད་མས་
དམིགས་པའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་
ཕྱིར་ཏེ། ཁྱོད་དེའི་མཚོན་བྱ་གང་ཞིག དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་གཟུང་བྱ་ཡང་ཡིན། མེ་ཚད་མས་དམིགས་པའི་མཚོན་བྱ་ཡང་ཡིན་པའི་
གཞི་མཐུན་ཡོད་པའི་ཕྱིར།མ་གྲུབ་ན། མེ་ཚད་མས་དམིགས་པ་ཆོས་ཅན། དེར་ཐལ།
ཁྱོད་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། གཞན་ཡང་།
ཤེས་བྱ་ཆོས་ཅན། མེ་ཡོད་པ་དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
ཡིན་པར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། མེ་མེད་པ་དང་
དངོས་འགལ་ཡང་ཡིན་པའི་གཞི་མཐུན་ཡོད་པའི་ཕྱིར། དེར་ཐལ། དུ་བའི་རྟགས་ཀྱིས་
དེ་སྒྲུབ་ཀྱི་ཁྱབ་པའི་ཚུལ་གཉིས་གྲུབ་པ་ནི། རྟགས་ཀྱི་མཚན་གཞི་ངེས་པ་སོགས་ཚད་
མ་གསུམ་ལ་ལྟོས་པའི་ཕྱིར། ཁ་ཅིག་ན་རེ། མེ་ཡོད་པ་དེ། དུ་བའི་རྟགས་ཀྱིས་དུ་ལྡན་
ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ནོ། །ཞེས་
ཟེར། མེ་ཡོད་པ་དེ། དུ་བའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་གི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ།དམ་བཅའ་དེ་རིགས་པའི་ཕྱིར། འདོད་ན།
དེ་ཆོས་ཅན། དུ་བ་ཁྱོད་ལ་དེ་བྱུང་དུ་འབྲེལ་བར་ཐལ། འདོད་པའི་ཕྱིར། ཁྱབ་སྟེ། འབྲས་
རྟགས་ཀྱི་འབྲེལ་པ་ལ་བདག་གཅིག་འབྲེལ་མི་སྲིད་པའི་ཕྱིར་ཏེ། འབྲས་རྟགས་ཀྱི་འབྲེལ་
པ་ངེས་བྱེད་ཀྱི་ཚད་མ་འཆད་པའི་སྐབས་སུ། རྒྱུ་འབྲས་ངེས་བྱེད་ཀྱི་ཚད་མ་འབའ་
ཞིག་གསུངས་པའི་ཕྱིར། དེ་ལ་ཁོ་ན་རེ། མེ་ཡོད་པ་དེ། དུ་བའི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ། སྦྱོར་བ་སྐོར་ཅིག་པོ་དེའི་
་༧40

དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། མེ་མེད་པ་དང་དངོས་འགལ་ཡང་
ཡིན་པའི་གཞི་མཐུན་ཡོད་པའི་ཕྱིར། སྦྱོར་བ་སྐོར་ཅིག་པོ་དེའི་ཁྱབ་པའི་ཚུལ་གཉིས་
གྲུབ་པ་ཚད་མ་རྣམ་པ་གསུམ་ལ་ལྟོས་པའི་ཕྱིར་ཞེ་ན། མ་ཁྱབ་པར་ཐལ། དུ་ལྡན་ལ་ལ་
མེ་ཡོད་པར་སྒྲུབ་པའི་ཁྱབ་པ་འགྲུབ་བྱེད་ཀྱི་ཚད་མ་ལ་བརྟེན་ནས་སྦྱོར་བ་སྐོར་ཅིག་པོ་
དེའི་ཁྱབ་པ་འགྲུབ་པའི་ཕྱིར། ཡང་དུ་བ་ཆོས་ཅན། དུ་ལྡན་གྱི་ལ་ལ་རྟག་དངོས་ཀྱིས་
སྟོང་པའི་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན།
མེད་དགག་མ་ཡིན་དགོས་པའི་ཕྱིར། ཁྱབ་སྟེ། འདིས་ནི་དངོས་ལའང་དངོས་པོའི་ཆ།
ཁས་བླངས་མེད་པར་དགག་པ་ཉིད། །ཅེས་སོགས་ཀྱི་ལུང་དོན་གྲུབ་པའི་ཕྱིར། ཡང་དེ་
ཆོས་ཅན། རྟག་དངོས་ཀྱིས་སྟོང་པའི་མེ་ལ་དེ་བྱུང་དུ་མ་འབྲེལ་བར་ཐལ། དེ་སྒྲུབ་ཀྱི་
དགག་རྟགས་ཡང་དག་ཡིན་པའི་ཕྱིར། །ཁྱབ་སྟེ། དགག་རྟགས་ཡང་དག་གི་འབྲེལ་པ་
ལ་དེ་བྱུང་འབྲེལ་མི་སྲིད་པའི་ཕྱིར་ཏེ། དེའི་འབྲེལ་པ་ཐམས་ཅད་རང་བཞིན་རྟགས་:
ཀྱི་འབྲེལ་པའི་ནང་དུ་འདུས་པའི་ཕྱིར། དགག་རྟགས་ཐམས་ཅད་རང་བཞིན་མ་
དམིགས་པའི་རྟགས་ཡང་དག་གི་ནང་དུ་འདུས་པའི་ཕྱིར། ཁྱབ་སྟེ། རང་བཞིན་མ་
དམིགས་པའི་རྟགས་ཡང་དག་རང་བཞིན་གྱི་རྟགས་ཡང་དག་གི་ནང་དུ་འདུས་པའི་
ཕྱིར་ཏེ། །རྒྱུ་ལས་འབྲས་བུ་བསྒྲུབ་པས་ན། །ཞེས་སོགས་ཀྱི་ལུང་དོན་གྲུབ་པའི་ཕྱིར།
གཞན་ཡང་། དུ་བ་དེ་དུ་ལྡན་གྱི་ལ་ལ་མེ་མ་ཡིན་པ་ལས་ལོག་པ་ཡོད་པར་སྒྲུབ་པའི་
སྒྲུབ་རྟགས་ཡང་དག་མ་ཡིན་པར་ཐལ། དུ་ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་
ཡོད་པར་སྒྲུབ་པའི་སྒྲུབ་རྟགས་ཡང་དག་མ་ཡིན་པའི་ཕྱིར། རྟགས་ཁས། འདོད་ན། དེ་
ཆོས་ཅན། དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་འབྲས་རྟགས་ཡང་
དག་ཡིན་པའི་ཕྱིར། ཁྱབ་སྟེ། རྣམ་པར་ངེས་པ་སོགས་ལས། དེ་ལ་གཉིས་ནི་དངོས་པོ་
·41-

སྒྲུབ་པ་ཡིན་ལ་ཞེས་སོགས་དང་། འདིར་ཡང་། དེས་ན་དངོས་པོའི་ཡུལ་ཅན་གྱི། ཞེས་
སོགས་བཤད་པའི་ཕྱིར། དུ་བ་དེ། དུ་ལྡན་གྱི་ལ་ལ་མེ་མ་ཡིན་པ་ལས་ལོག་པ་ཡོད་
པར་སྒྲུབ་པའི་སྒྲུབ་རྟགས་ཡང་དག་ཡིན་ཏེ། མེ་མ་ཡིན་པ་ལས་ལོག་པ་མེད་པ་དེ།
མཚན་མོའི་རྒྱ་མཚོ་ན་དུ་བ་མེད་པར་སྒྲུབ་པའི་རྒྱུ་མ་དམིགས་པའི་རྟགས་ཡང་དག་
ཡིན་པ་གང་ཞིག །དུ་བ་ཡོད་པའི་ཕྱིར།གཞན་ཡང་། གཏན་ཚིགས་དེ་ནི་རྣམ་གསུམ་
ཉིད། ཅེས་པའི་སྐབས་སུ། སྒྲུབ་རྟགས་ཀྱི་དབྱེ་བ་དངོས་སུ་བསྟན་ནས་དགག་རྟགས་
ཀྱི་དབྱེ་བ་དངོས་སུ་མ་བསྟན་པ་མི་འཐད་པར་ཐལ། དགག་རྟགས་ཀྱི་འབྲེལ་པ་ལ་ཡང་
བདག་གཅིག་འབྲེལ་དང་དེ་བྱུང་འབྲེལ་གཉིས་ཡོད་པའི་ཕྱིར། རྟགས་ཁས། གཞན་
ཡང་། དུ་བ་དེ་དུ་ལྡན་གྱི་ལ་ལ་མེ་མ་ཡིན་པ་ལས་ལོག་པ་ཡོད་པར་སྒྲུབ་པའི་འབྲས་
རྟགས་ཡང་དག་ཡིན་ཏེ། རྣམ་པར་ངེས་པའི་ཊཱི ཀ་ཆེན་ལས།འབྲས་རྟགས་ཀྱི་མཚན་
ཉིད། ཚུལ་གསུམ་གང་ཞིག རང་གི་བསྒྲུབ་བྱའི་ཆོས་སུ་དངོས་སུ་གཟུང་བྱ་ཡིན་
ན། རང་དང་རྫས་ཐ་དད་ཡིན་པའོ་ཞེས་སོགས་བཤད་པའི་ཕྱིར། ཁ་ཅིག དུ་ལྡན་གྱི་
ལ་ལ་མེ་ཙམ་ལ་ཤེས་འདོད་ཞུགས་པའི་རྒོལ་བའི་ངོར། དུ་བ་དེ་དུ་ལྡན་གྱི་ལ་ལ་རྟག་
དངོས་ཀྱིས་སྟོང་པའི་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་དང་། རྟག་དངོས་ཀྱིས་
སྟོང་པའི་མེ་ཙམ་ལ་ཤེས་འདོད་ཞུགས་པའི་རྒོལ་བའི་ངོར། དུ་བ་དེ་དེ་སྒྲུབ་ཀྱི་དགག་
རྟགས་ཡང་དག་ཡིན་ནོ་ཞེས་ཟེར། དུ་བ་དེ། དུ་ལྡན་ལ་ལ་མེ་ཙམ་ལ་ཤེས་འདོད་
ཞུགས་པའི་རྒོལ་བའི་ངོར།| དུ་ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་
སྒྲུབ་པའི་རྟགས་ཡང་དག་མ་ཡིན་པར་ཐལ། དེ་འདྲའི་རྒོལ་བ་དེ། དུ་ལྡན་ལའི་སྟེང་དུ་
རྟག་དངོས་ཀྱིས་སྟོང་པའི་མེ་ལ་ཤེས་འདོད་མེད་པའི་ཕྱིར་ཏེ། དེ་ལའི་སྟེང་དུ་མེ་ཙམ་ལ་
ཤེས་འདོད་ཡོད་པའི་ཕྱིར། :རྩ་བའི་གསལ་བ་ཁས་བླངས། :གཞན་ཡང་། རྟག་དངོས་
ཀྱིས་སྟོང་པའི་མེ་དེ། རྒོལ་བ་དེའི་ངོར། དུ་ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་
~42.

ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ། དུ་བ་དེའི་
ངོར་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྟགས་ཁས་སོ། འདོད་ན་སོང་། དུ་བ་
དེའི་ངོར་དེ་སྒྲུབ་ཀྱི་དགག་རྟགས་ཡང་དག་ཡིན་པར་ཐལ། འདོད་པ་དེའི་ཕྱིར། མ་ཁྱབ་
ན། དུ་བ་དུ་ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་དགག་
རྟགས་ཡང་དག་ཏུ་འགྱུར་བའི་དུས་སྲིད་པ་འབུད། གཞན་ཡང་། དུ་བ་ཆོས་ཅན། དུ་
ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་
དང་། དགག་རྟགས་ཡང་དག་གི་གཞི་མཐུན་དུ་ཐལ། དེ་སྒྲུབ་ཀྱི་སྒྲུབ་རྟགས་ཡང་དག་
ཏུ་འགྱུར་བའི་དུས་ཀྱང་ཡོད། དེ་སྒྲུབ་ཀྱི་དགག་རྟགས་ཡང་དག་ཏུ་འགྱུར་བའི་དུས་
ཀྱང་ཡོད་པའི་ཕྱིར། གཉིས་པ་ལ། བྱས་པའི་རྒྱུ་ཆོས་ཅན། བྱས་པའི་རྒྱུ་སྐད་ཅིག་དང་
པོ་མི་རྟག་པར་སྒྲུབ་པའི་འབྲས་རྟགས་ཡང་དག་ཏུ་ཐལ། དེ་སྒྲུབ་ཀྱི་མཚན་ཉིད་དེའི་
ཕྱིར། རྟགས་རྩ་བའི་གྲུབ་མཐའ་ལ་དངོས། འདོད་མི་ནུས་ཏེ། མི་རྟག་པའི་རྒྱུ་ཡིན་པའི་
ཕྱིར། ཁྱབ་སྟེ། མེའི་རྒྱུ་ཡིན་ན། །དུ་ལྡན་གྱི་ལ་ལ་མེ་ཡོད་པར་སྒྲུབ་པའི་འབྲས་རྟགས་
ཡང་དག་མ་ཡིན་དགོས་པའི་ཕྱིར། དེར་ཐལ། བུད་ཤིང་གིས་ཁྱབ་པར་ནོན་པ་དེ་དེའི་
རིགས་ལ་གྲང་རེག་མེད་པར་སྒྲུབ་པའི་འགལ་དམིགས་ཀྱི་རྟགས་ཡང་དག་མ་ཡིན་པའི་
ཕྱིར་ཏེ། དེ་དང་འགལ་བ་ཡིན་ནི་རྒྱུ། །ཞེས་སོགས་ལ་བརྗོད་བྱ་དོན་མཐུན་ཡོད་པའི་
ཕྱིར། འབྲས་བུ་ན་ཡང་ག་ལ་ངེས། །ཞེས་པའི་གཞུང་ལ་བརྗོད་བྱ་དོན་མཐུན་མེད་པར་
ཐལ། བྱས་པའི་རྒྱུ་དེ། དེ་སྐད་ཅིག་དང་པོ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར། གཞན་ཡང་། མཚོན་བྱ་རྟགས་སུ་བཀོད་ནས་གཞི་འགའ་ཞིག་ཏུ་མཚན་ཉིད་
སྒྲུབ་པའི་རྟགས་ཡང་དག་ཡོད་པར་ཐལ། རྒྱུ་རྟགས་སུ་བཀོད་ནས་གཞི་འགའ་ཞིག་ཏུ་
འབྲས་བུ་སྒྲུབ་པའི་རྟགས་ཡང་དག་ཡོད་པའི་ཕྱིར། ཁ་ཅིག་ན་རེ། ཙན་དན་གྱི་དུ་བ་
ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་

མཚན་ཉིད་དེའི་ཕྱིར། འདོད་ན། མེའི་འབྲས་བུ་ཡིན་པར་ཐལ། འདོད་པའི་ཕྱིར། འདོད་
ན། དུ་བ་ཡིན་ན། མེའི་འབྲས་བུ་ཡིན་པས་ཁྱབ་པར་ཐལ། འདོད་པའི་ཕྱིར་ཞེས་ཟེར་ན།
འོ་ན། ཙན་དན་གྱི་དུ་བ་དེ་དུ་ལྡན་གྱི་ལ་ལ་ཙན་དན་གྱི་མེ་ཡོད་པར་སྒྲུབ་པའི་རྟགས་
ཡང་དག་ཡིན་པར་ཐལ། དེ་དུ་ལྡན་གྱི་ལ་ལ་མེ་ཡོད་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། འདོད་མི་ནུས་ཏེ། རྣམ་ངེས་ཊཱི ཀ་ཆེན་ལས། གཞུང་སྔ་མས། ཁ་ཅིག
ཙན་དན་གྱི་དུ་བ་ཙན་དན་གྱི་མེ་དཔོག་པའི་རྟགས་སུ་བསྟན་པར་འདོད་པ་མི་འཐད་དེ།
ཙན་དན་གྱི་མེ་ལྐོག་ཏུ་གྱུར་པའི་ཚེ། ཙན་དན་གྱི་དུ་བའི་སྤུ་རིས་མི་ཟིན་པའི་ཕྱིར་དང་།
དུ་བ་དང་ལྷན་ཅིག་པའི་ཙན་དན་གྱི་དྲི་ལས་ཙན་དན་ཡོད་པ་དང་། མེ་ཡོད་པ་ཙམ་ཞིག་
དཔོག་ནུས་ཀྱང་། ཙན་དན་ལས་བྱུང་བའི་མེ་དཔོག་མི་ནུས་ཏེ། སོག་མ་ལས་བྱུང་
བའི་མེ་དང་། ཙན་དན་ཡུལ་ཉེ་བར་ཚོགས་པ་ལས། དུ་བ་དང་ལྷན་ཅིག་པའི་ཙན་དན་
གྱི་དྲི་འབྱུང་བ་སྲིད་པའི་ཕྱིར། དུ་བའི་ཁ་དོག་དང་ཚོགས་པ་གཅིག་པའི་ཙན་དན་གྱི་དྲི་
ལས་ཙན་དན་གྱི་མེ་དཔོག་གོ་ཞེ་ན། ཙན་དན་གྱི་དུ་བ་ཙན་དན་གྱི་མེ་དཔོག་པའི་ཤེས་
བྱེད་དུ་མི་འགྱུར་ཏོ། དེ་ན་དུ་བ་ལ་སྔོ་བ་དང་། འཕྱུར་བ་དང་། ཤེས་བྱ་དང་། གཞལ་བྱ་
ལ་སོགས་པའི་ལྡོག་པ་དུ་མ་ཡོད་པས། དེའི་ཚེ་མེ་དེས་བསྐྱེད་པའི་ཁྱད་པར་དུ་བ་
ཡིན་ལ། དེ་རྟགས་སུ་གཟུང་བ་གོ་བྱེད་དུ་འདོད་ཀྱི། སྔོ་བ་ལ་སོགས་པའི་རྫས་བསྐྱེད་
ཀྱང་། དེ་ཙམ་རྟགས་སུ་བཀོད་ན་གོ་བྱེད་དུ་མི་འདོད་ལ། ཡང་དུ་བ་སྔོན་པོ་ཡིན་པའི་
ཕྱིར་ཞེས་པ་དང་། དུ་བའི་དངོས་པོ་ཡིན་པའི་ཕྱིར་ཞེས་རྟགས་ཀྱི་བྱེ་བྲག་དུ་བའི་ཁྱད་
པར་དུ་བྱས་པའི་སྤྱི་རྣམས་ཀྱང་རྟགས་སུ་འདོད་པའི་དོན་ཡིན་ནོ། །ཞེས་གསུངས་
པའི་ཕྱིར། དེའི་དོན་ནི། ཙན་དན་གྱི་མེ་ལས་བྱུང་བའི་དུ་བ་དེ་སྒྲུབ་ཀྱི་རྟགས་ཡང་དག་
མ་ཡིན་ཏེ། དེ་སྒྲུབ་ཀྱི་ཕྱོགས་ཆོས་མ་ཡིན་པའི་ཕྱིར། ཙན་དན་གྱི་དྲིས་ཁྱད་པར་དུ་
བྱས་པའི་དུ་བ་དེ་སྒྲུབ་ཀྱི་རྟགས་ཡང་དག་མ་ཡིན་ཏེ། དེ་སྒྲུབ་ཀྱི་ཁྱབ་པ་འཁྲུལ་པའི་
~44 -

ཕྱིར། དུ་བ་དང་ཚོགས་པ་གཅིག་པའི་ཅན་དན་གྱི་དྲི་དེ་སྒྲུབ་ཀྱི་རྟགས་ཡང་དག་ཡིན་ན།
ཙན་དན་གྱི་དུ་བ་དེ་སྒྲུབ་ཀྱི་རྟགས་ཡང་དག་ཡིན་པས་མ་ཁྱབ་སྟེ། དེ་དང་ཙན་དན་གྱི་
དུ་བ་འབྲེལ་མེད་དོན་གཞན་ཡིན་པའི་ཕྱིར། དུ་བ་ལ་སྔོ་བ་དང་འཕྱུར་བ་སོགས་ཡོད་ན་
སྔོ་འཕྱུར་བ་སོགས་ཀྱང་དེ་སྒྲུབ་ཀྱི་རྟགས་ཡང་དག་ཡིན་མི་དགོས་ཏེ། ཁྱབ་པ་འཁྲུལ་
བའི་ཕྱིར། དུ་བ་ཙམ་དང་། དེའི་ཁ་དོག་སྔོན་པོ་དང་། དེའི་དངོས་པོ་རྣམས་ནི་དེ་སྒྲུབ་
ཀྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་ཚང་བའི་ཕྱིར། ཞེས་པའོ། །བྱས་
པ་ཆོས་ཅན། སྒྲ་མི་རྟག་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། མཚན་
ཉིད་དེའི་ཕྱིར་ཏེ། དེ་སྒྲུབ་ཀྱི་སྒྲུབ་རྟགས་གང་ཞིག མི་རྟག་པ་དེ་ཁྱོད་ཀྱི་རྒྱུ་འབྲས་མཐའ་
དག་གི་ཁྱབ་བྱེད་ཡིན་པའི་ཕྱིར། ཤེས་བྱ་ཆོས་ཅན། འབྲས་རྟགས་ཡང་དག་ཡིན་པར་
ཐལ། དེ་བྱུང་འབྲེལ་བའི་རྩ་བ་ཅན་གྱི་སྒྲུབ་པའི་ཚུལ་གསུམ་ཡིན་པའི་ཕྱིར་ཏེ། དེ་
བྱུང་འབྲེལ་ལ་བརྟེན་པའི་སྒྲུབ་པའི་ཚུལ་གསུམ་ཡིན་པའི་ཕྱིར། དེ་བྱུང་འབྲེལ་ལ་
བརྟེན་པར་ཐལ། དེ་བྱུང་འབྲེལ་ལ་བདག་གཅིག་ཏུ་འབྲེལ་བའི་ཕྱིར་ཏེ། དེའི་ཁྱབ་བྱ་
གང་ཞིག དེ་དང་དོན་གཞན་མ་ཡིན་པའི་ཕྱིར། སྒྲུབ་པའི་ཚུལ་གསུམ་ཡིན་པར་
པལ། མན
པའི་ཕྱིར། ཁ་ཅིག་ན་རེ། རེས་འགའ་སྐྱེ་བ་དེ། ཉེར་ལེན་གྱི་ཕུང་པོ་རང་རྒྱུ་དང་བཅས་
པར་སྒྲུབ་པའི་འབྲས་རྟགས་ཡང་དག་ཡིན་ནོ། ཞེས་ཟེར། འགའ་ཞིག་ན་རེ། རེས་
འགའ་བ་དེ་དེ་ཡིན་ནོ་ཞེས་ཟེར། དང་པོ་མི་རིགས་ཏེ། ཕྱོགས་ཆོས་མི་སྒྲུབ་པའི་ཕྱིར།
གཉིས་པ་མི་རིགས་ཏེ། ཁྱབ་པ་འཁྲུལ་པའི་ཕྱིར་ཏེ། རྟག་པ་དང་རེས་འགའ་བའི་གཞི་
མཐུན་ཡོད་པའི་ཕྱིར། རེས་འགའ་བའི་དངོས་པོ་དེ་བུམ་པ་རང་རྒྱུ་དང་བཅས་པར་སྒྲུབ་
པའི་འབྲས་རྟགས་ཡང་དག་ཡིན་ནོ་ཞེ་ན། འོ་ན། རེས་འགའ་བའི་དངོས་པོ་ཆོས་ཅན།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་
-45

དང་རྫས་ཐ་དད་ཀྱང་ཡིན་པའི་གཞི་མཐུན་ཡོད་པར་ཐལ། ཁྱོད་དེ་སྒྲུབ་ཀྱི་འབྲས་རྟགས་
ཡང་དག་ཡིན་པའི་ཕྱིར། འདོད་མི་ནུས་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡིན་ན་ཁྱོད་དང་རྫས་ཐ་དད་མ་ཡིན་པས་ཁྱབ་པའི་ཕྱིར་
ཏེ། དེ་ཡིན་ན་ཁྱོད་ཀྱི་རྒྱུ་འབྲས་གང་རུང་མ་ཡིན་པས་ཁྱབ་པའི་ཕྱིར། དེ་ལ་ཁོ་ན་རེ།
རང་རྒྱུ་ཆོས་ཅན། དེར་ཐལ། དེའི་ཕྱིར་ཞེ་ན། འདོད་དེ། དེ་དང་རེས་འགའ་བའི་དངོས་པོ་
རྫས་གཅིག་ཡིན་པའི་ཕྱིར། རེས་འགའ་བའི་དངོས་པོའི་རྒྱུ་ཆོས་ཅན། དེར་ཐལ། དེའི་
ཕྱིར་ཞེ་ན། རྟགས་མ་གྲུབ་སྟེ། བུམ་པ་རེས་འགའ་བའི་དངོས་པོའི་རྒྱུ་ལས་སྐྱེས་པ་དེ་
བསྒྲུབ་བྱ་ཡང་དག་མ་ཡིན་པའི་ཕྱིར། གཞན་ཡང་རེས་འགའ་བའི་དངོས་པོ་ཆོས་ཅན།
བུམ་པ་རང་རྒྱུ་ལས་སྐྱེས་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། བུམ་
པ་རང་རྒྱུ་དང་བཅས་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར། འདོད་ན།
དེ་ཆོས་ཅན། རང་གི་རྒྱུ་ལས་སྐྱེས་པ་དང་རྫས་གཞན་ཡིན་པར་ཐལ། འདོད་པའི་ཕྱིར།
འདོད་ན། དེ་ཆོས་ཅན། ཁྱོད་ཁྱོད་རང་གི་རྒྱུའི་འབྲས་བུ་དང་རྫས་གཞན་ཡིན་པར་ཐལ།
འདོད་པའི་ཕྱིར། འདོད་མི་ནུས་ཏེ། ཁྱོད་ཁྱོད་རང་གི་རྒྱུ་དང་རྫས་ཐ་དད་ཡིན་པའི་ཕྱིར།
གཞན་ཡང་། དེ་ཆོས་ཅན། བུམ་པ་རང་གི་རྒྱུ་ལས་སྐྱེས་པར་ཐལ། དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། འདོད་ན། བུམ་པ་རང་གི་འབྲས་བུའི་རྒྱུ་ཡིན་པར་ཐལ།
འདོད་པའི་ཕྱིར།འདོད་ན། བུམ་པ་མེད་ན་རང་གི་འབྲས་བུ་མེད་དགོས་པར་ཐལ།
འདོད་པའི་ཕྱིར། དེ་ལ་ཁོ་ན་རེ། དེ་དེ་སྒྲུབ་ཀྱི་འབྲས་རྟགས་ཡང་དག་ཡིན་པར་ཐལ། དེ་
དེ་སྒྲུབ་ཀྱི་རྒྱུའི་སྤྱི་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར་ཞེ་ན། འོ་ན། དེ་སྒྲུབ་
ཀྱི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ཡིན་ན། དེ་སྒྲུབ་ཀྱི་འབྲས་རྟགས་ཡང་
དག་ཡིན་པས་ཁྱབ་པར་ཐལ། དམ་བཅའ་དེ་རིགས་པའི་ཕྱིར། འདོད་ན། བུ་རམ་གྱི་རོ་
ད་ལྟ་བས་བཤག་གོ། གཞན་ཡང་། བརྗོད་པར་བྱ་བ་མང་སྟེ། རེ་ཞིག་བཞག་གོ།
.46~

སྐབས་འདིར་ཊཱིཀྐར་ཡང་མེ་གྲུབ་དུས་ན། དུ་བ་མ་སྐྱེས་ཤིང་དེ་སྐྱེས་དུས་ན་མེ་འགག་
པས། དུ་བ་ཡོད་ན་མེ་ཡོད་པར་འགལ་བའི་ཕྱིར། བསྐྱེད་བྱ་སྐྱེད་བྱེད་ཡོད་ཀྱང་། གོ་བྱ་
གོ་བྱེད་ནི། རྟོག་པ་ཕྱིན་ཅི་ལོག་གིས་སྒྲོ་བཏགས་པ་ཡིན་པས། རྒྱུ་འབྲས་ལ་གོ་བྱ་གོ་
བྱེད་དུ་འདོད་པའི་ཚིག་གི་ཚུལ་འདི་ནི་མི་རིགས་སོ་ཞེ་ན། ཞེས་དང་། ལའི་དུ་བ་ཡང་
རྟགས་སུ་ཁོ་བོ་མི་འདོད་དེ། དེ་ལྟ་ན་ལའི་མེ་ཉིད་བསྒྲུབ་བྱའི་ཆོས་སུ་འགྱུར་བ་དང་།
་བ་ཚང་མང་ལ་རྗེས་སུ་མི་འགྲོ་བས་རྗེས་ཁྱབ་ངེས་པ་ན། བསྒྲུབ་བྱ་གྲུབ་པར་
ཐལ་བ་དང༌། ཡང་དག་འགལ་རྟགས་སུ་ཐལ་བ་དང་ཐུན་མོང་མ་ཡིན་པའི་རྟགས་ཡང་
དག་ཏུ་ཐལ་བའི་ཉེས་པ་གསུམ་མོ། །མངོན་སུམ་གྱིས་ལ་ལ་དམིགས་པའི་དུ་བ་རྟགས་
སུ་འདོད་པ་ཡང་། ལ་ལ་ཡོད་པའི་དུ་བ་རྟགས་སུ་འདོད་པ་དང་། ཁྱབ་ཆེ་ཆུང་མེད་པས་
ཉེས་པ་སྔ་མར་འགྱུར་རོ་ཞེས་སོགས་ཀྱི་དོན་ནི། རིམ་པ་ལྟར་བཤད་ན། ལའི་མེ་དེ། དུ་
ལྡན་གྱི་ལ་ལ་མེ་ཡོད་པར་སྒྲུབ་པའི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ།ལའི་
དུ་བ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་མི་ནུས་ཏེ། དེ་དེ་སྒྲུབ་ཀྱི་བསྒྲུབ་
བྱ་ཡང་དག་ཡིན་པའི་ཕྱིར། ལའི་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
ཁྱབ་པ་དེ། དུ་ལྡན་གྱི་ལའི་སྟེང་དུ་སྐབས་ཀྱི་ཕྱི་རྒོལ་གྱིས་ངེས་པར་ཐལ། དེ་དེ་སྒྲུབ་ཀྱི་
རྗེས་ཁྱབ་གང་ཞིག དེ་ལྟ་བུའི་ཁྱབ་པ་ཚང་མང་གི་སྟེང་དུ་མ་གྲུབ་པའི་ཕྱིར་ཏེ། ལའི་དུ་བ་
ཚང་མང་ལ་རྗེས་སུ་མི་འགྲོ་བའི་ཕྱིར། འདོད་ན། ལའི་དུ་བ་དེ་སྒྲུབ་ཀྱི་རྟགས་ཡང་དག་
མ་ཡིན་པར་ཐལ། ལའི་དུ་བའི་རྟགས་ཀྱིས་དེ་སྒྲུབ་ཀྱི་ཁྱབ་པ་ངེས་ན། དེ་སྒྲུབ་ཀྱི་
བསྒྲུབ་བྱ་ངེས་དགོས་པའི་ཕྱིར། དུ་བ་དེ་དུ་ལྡན་གྱི་ལ་ལ་མེ་ཡོད་པར་སྒྲུབ་པའི་རྟགས་
ལྟར་སྣང་ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། འདོད་ན།དེ་དེ་
སྒྲུབ་ཀྱི་འགལ་རྟགས་སུ་ཐལ། དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ལྟར་
སྣང་ཡིན་པའི་ཕྱིར། འདོད་ན། བྱས་པ་སྒྲ་མི་རྟག་པ་སྒྲུབ་པའི་ཡང་འགལ་རྟགས་སུ་
~47~

ཐལ་ལོ། །དེ་ཡང་འདོད་ན། དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་འགལ་
རྟགས་ཡིན་པས་ཁྱབ་པར་ཐལ་ལོ། །སྒྲའི་མཉན་བྱ་དེ། སྒྲ་མི་རྟག་པར་སྒྲུབ་པའི་རྟགས་
ཡང་དག་ཡིན་པར་ཐལ། ལའི་དུ་བ་དེ། ལ་ལ་མེ་ཡོད་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། འདོད་ན། མཉན་བྱ་སྒྲ་མི་རྟག་པར་སྒྲབ་པའི་རྟགས་ཡང་དག་ཡིན་པར་
ཐལ། འདོད་པ་དེའི་ཕྱིར། འདོད་ན། དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་ཡིན་ན། དེ་སྒྲུབ་ཀྱི་རྟགས་ཡང་དག་ཡིན་པས་ཁྱབ་པར་ཐལ། འདོད་པ་དེའི་
ཕྱིར། འདོད་ན། ལ་ལ་མངོན་སུམ་གྱིས་དམིགས་པའི་དུ་བ་ཡང་ཆོས་ཅན། ལ་ལ་མེ་
སྒྲུབ་པའི་རྟགས་ཡང་དག་མ་ཡིན་ཏེ། བཤད་མ་ཐག་པའི་རིགས་པ་གསུམ་པོ་དེས་གནོད་
པའི་ཕྱིར། དུ་བ་ཆོས་ཅན། འབྲས་བུ་ཡིན་ཏེ། ཕན་གདགས་བྱ་ཡིན་པའི་ཕྱིར་ཞེས་
བཀོད་པའི་ཚེ་ན། དེ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དུ་བ་ཡོད་ནའང་ཕན་
གདགས་བྱར་འགལ། མེད་ནའང་ཕན་གདགས་བྱར་འགལ་བའི་ཕྱིར། དང་པོ་མ་གྲུབ་ན་,,::
སོང་། དེར་ཐལ། དུ་བ་ཡོད་ན་དུ་བ་མེའི་ཕན་གདགས་བྱར་འགལ་བའི་ཕྱིར་ཏེ། དུ་བ་
ཡོད་ན་མེ་ཡོད་པར་འགལ་བའི་ཕྱིར། གཞན་ཡང་། དུ་བ་ཡོད་ན་དུ་བ་མེ་དང་རྫས་ཐ་དད་
མ་ཡིན་དགོས་པར་ཐལ། དུ་བ་ཡོད་ན་མེ་ཡོད་པར་འགལ་བའི་ཕྱིར། འདོད་ན། མེ་དུ་
གཉིས་རྫས་ཐ་དད་མ་ཡིན་པར་ཐལ། འདོད་པའི་ཕྱིར། འདོད་ན། རྫས་ཐ་དད་མི་སྲིད་
པར་ཐལ། འདོད་པ་གང་ཞིག དུ་བ་ཡོད་པའི་ཕྱིར། ལགཞན་ཡང་། སྒྲ་རྟག་པར་ཁས་
བླངས་ན་སྒྲ་རྟག་པ་མ་ཡིན་པར་ཁས་མ་བླངས་པས་ཁྱབ་པར་ཐལ། སྒྲ་རྟག་པར་ཁས་
བླངས་བཞིན་པའི་དུས་དང་། སྒྲ་རྟག་པ་མ་ཡིན་པར་ཁས་བླངས་བཞིན་པའི་དུས་
གཉིས་འགལ་བའི་ཕྱིར། རྟགས་ཁྱབ་ཁས། འདོད་ན། ཁས་བླངས་དངོས་འགལ་གྱི་
གནོད་པ་མི་སྲིད་པར་ཐལ། འདོད་པ་དེའི་ཕྱིར་ཞེས་པའོ། །མེ་དུ་རྒྱུ་འབྲས་སུ་ངེས་
པར་བྱེད་པ་ལ། ཚད་མ་རྣམ་པ་དྲུག་དགོས་ཏེ། དང་པོར་མེ་དུ་གཉིས་ཀས་དག་པའི་ས་
48 ~

ཕྱོགས་འཛིན་པའི་མངོན་སུམ་གཅིག དེའི་རྗེས་གཞི་དེར་མེ་གསར་དུ་དམིགས་པའི་
མངོན་སུམ་གཅིག དེའི་རྗེས་དེར་དུ་བ་གསར་དུ་དམིགས་པའི་མངོན་སུམ་གཅིག
དེའི་རྗེས་དེར་མེ་དུ་གཉིས་ཀ་དམིགས་པའི་མངོན་སུམ་གཅིག དེའི་རྗེས་དེར་མེ་
མེད་པར་དམིགས་པའི་མངོན་སུམ་གཅིག དེའི་རྗེས་དེར་དུ་བ་མེད་པར་དམིགས་པའི་
མངོན་སུམ་གཅིག དེའི་རྗེས་དེར་མེ་དུ་གཉིས་ཀ་མེད་པར་དམིགས་པའི་མངོན་སུམ་
གཅིག་རྣམས་དགོས་པ་ཡིན་པའི་ཕྱིར་ཞེས་ཟེར་རོ། འོ་ན། མེ་དུ་གཉིས་ཀ་ཚད་མས་
མ་དམིགས་པའི་ས་ཕྱོགས་ཡང་ཡིན། མེ་དུ་གཉིས་ཀ་ཡོད་པ་ཡང་ཡིན་པའི་གཞི་མཐུན་
ཡོད་པར་ཐལ། སྔར་གྱི་དམ་བཅའ་དེ་རིགས་པའི་ཕྱིར། ཁ་ཅིག་ན་རེ། མེ་དུ་གཉིས་རྒྱུ་
འབྲས་སུ་ངེས་པ་ལ་ཚད་མ་རྣམ་པ་དྲུག་དགོས་པ་མ་ཡིན་པར་ཐལ། དུ་བ་མེ་ལས་སྐྱེ་
བར་རྟོགས་པའི་མངོན་སུམ་སྐད་ཅིག་མ་གཅིག་གིས་མེ་དུ་རྣམས་རྒྱུ་འབྲས་སུ་རྟོགས་
པའི་ཕྱིར་ཞེ་ན། འོ་ན། དུ་བ་བྱས་པར་རྟོགས་པའི་མངོན་སུམ་སྐད་ཅིག་མ་གཅིག་
གིས་དུ་བ་མི་རྟག་པར་རྟོགས་པར་ཐལ། སྔར་གྱི་རྟགས་དེ་རིགས་པའི་ཕྱིར། འདོད་
ན། སྒྲ་འཛིན་མངོན་སུམ་གྱིས་སྒྲ་མི་རྟག་པར་རྟོགས་པར་ཐལ། འདོད་པའི་ཕྱིར། འདོད་
ན། མིག་གི་ཤེས་པས་སྒྲ་རྟོགས་པར་ཐལ། འདོད་པའི་ཕྱིར། འདོད་ན། མིག་གི་ཤེས་པ་
ཀུན་མཁྱེན་དུ་ཐལ་ལོ། །གཞན་ཡང་། མངོན་སུམ་སྐད་ཅིག་མ་གཅིག་གིས་མེ་དུ་རྒྱུ་
འབྲས་སུ་ངེས་པ་མི་སྲིད་པར་ཐལ། མེ་དུ་རྒྱུ་འབྲས་སུ་ངེས་པར་བྱེད་པ་ལ། རྒྱུན་སྔ་ཕྱི་
དང་ལྡན་པའི་ཚད་མ་དགོས་པའི་ཕྱིར། ཡང་ཁ་ཅིག་ན་རེ། ཚུར་མཐོང་གི་རྒྱུད་ཀྱི་དབང་
པོའི་མངོན་སུམ་གྱིས་མེ་དུ་རྒྱུ་འབྲས་སུ་མི་གྲུབ་པར་ཐལ། དེ་ལ་མེ་དུ་གཉིས་རྒྱུ་
འབྲས་སུ་མི་སྣང་བའི་ཕྱིར། དེར་ཐལ། དེ་ལ་མེ་དུ་རིམ་ཅན་དུ་འབྱུང་བར་མི་སྣང་བའི་
ཕྱིར་ཏེ། དེ་ལ་མེ་དུ་སྐད་ཅིག་སྔ་ཕྱི་ཆ་དང་བཅས་པར་མི་སྣང་བའི་ཕྱིར་ཏེ། དེ་ལ་དུ་བ་
ཆ་བཅས་སུ་མི་སྣང་བའི་ཕྱིར་ཞེ་ན། འདི་ལ་ཁྱབ་པ་མེད་པར་ཐལ། དེ་ལ་དུ་བ་རྫས་ཐ་
-49-

དད་དུ་མི་སྣང་ཡང༌། མེ་དུ་རྫས་ཐ་དད་དུ་སྣང་བའི་ཕྱིར་ཏེ། མེས་དུ་བ་སྐྱེད་པའི་ནུས་
པ་དེ་དང༌། དུ་བའི་རྒྱུར་གྱུར་པའི་མེ་གཉིས་ཡུལ་དུས་རང་བཞིན་གང་ལ་ལྟོས་ཀྱང་
གྲུབ་བདེ་རྫས་གཅིག་ཡིན་པའི་ཕྱིར། ལས་འབྲས་ཕྲ་ཞིང་སླ་བ་མེད་པའི་ཚུལ། །དྲི་
མེད་རིགས་པའི་མིག་གིས་ལེགས་མཐོང་ནས། བླང་དོར་ཚུལ་བཞིན་སྒྲུབ་ལ་བརྩོན་པ་
ཡིས།དལ་བའི་རྟེན་བཟང་དོན་ལྡན་བྱེད་པར་ཤོག ༈ རང་བཞིན་ཡོད་ཙམ་དང་། ཞེས་
པའི་སྐབས་སུ། །ཁ་ཅིག་ན་རེ། རང་བཞིན་གྱི་རྟགས་ཡང་དག་གི་མཚན་ཉིད་ལ། དེ་
སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན། རང་དང་བདག་ཉིད་གཅིག་ཡིན་དགོས་པ་དང༌། དེ་གང་ཞིག དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། རང་དང་རྫས་ཐ་དད་ཡང་
ཡིན་པའི་གཞི་མཐུན་མི་སྲིད་པ་དང་། དེ་གང་ཞིག: དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་གཟུང་བྱ་ཡིན་ན། རང་དང་བདག་ཉིད་གཅིག་པའི་ཁྱབ་བྱེད་ཡིན་དགོས་པ་
དང་། བདག་གཅིག་འབྲེལ་པའི་རྩ་བ་ཅན་གྱི་སྒྲུབ་པའི་ཚུལ་གསུམ་ཞེས་གསུངས།
འོ་ན། བུ་རམ་གྱི་རོ་ད་ལྟ་བ་ཆོས་ཅན། ཁ་ནང་བུ་རམ་གོང་བུའི་སྟེང་ན་བུ་རམ་གྱི་རོ་སྔ་
མས་བུར་གཟུགས་ད་ལྟ་བ་སྐྱེད་པའི་ནུས་པ་ཡོད་པར་སྒྲུབ་པའི་རང་བཞིན་གྱི་རྟགས་
ཡང་དག་ཡིན་པར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། དེར་ཐལ། བུར་གཟུགས་
ཡོད་ན། བུར་གཟུགས་ད་ལྟ་བ་དང་བདག་ཉིད་གཅིག་ཡིན་དགོས་པའི་ཕྱིར། གཞན་
ཡང་། མངོན་པའི་སྡེ་སྣོད་ཆོས་ཅན། མི་རྟག་སྟེ། གཟུགས་ཀྱི་སྐྱེ་མཆེད་རྗོད་བྱེད་ཀྱི་སྒྲ་
ཡིན་པའི་ཕྱིར་ཞེས་བཀོད་པའི་ཚེ་ན། དེ་ཆོས་ཅན། མཚན་ཉིད་དེར་ཐལ།མཚོན་བྱ་
དེའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་རྟགས་ཡང་དག་གང་ཞིག བདག་མེད་ཡིན་ན་
ཁྱོད་དང་རྫས་ཐ་དད་ཡིན་དགོས་པའི་ཕྱིར། གཉིས་པ་ལ། དུ་བ་ཆོས་ཅན། ལ་ལ་མེ་
ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། རང་དང་བདག་
50

ཉིད་གཅིག་ཡང་ཡིན་པའི་གཞི་མཐུན་མི་སྲིད་པར་ཐལ། དེ་སྒྲུབ་ཀྱི་འབྲས་རྟགས་ཡང་
དག་ཡིན་པའི་ཕྱིར། མ་ཁྱབ་ན། མཚན་ཉིད་རིགས་པ་འབུད། འདོད་མི་ནུས་ཏེ། སྔར་
གོང་དུ་བསྟན་ཟིན་པའི་ཕྱིར། གསུམ་པ་ལ་དུ་བ་ཆོས་ཅན། ལ་ལ་མེ་སྒྲུབ་པའི་མཚོན་
བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་པར་ཐལ། མེ་དེ་ཁྱོད་དང་གཅིག་གི་
ཁྱབ་བྱེད་ཡིན་པའི་ཕྱིར་ཏེ། མེ་དེ་ཁྱོད་ཀྱི་ལྡོག་པའི་ཁྱབ་བྱེད་ཡིན་པའི་ཕྱིར། བཞི་པ་
ལ་དུ་བ་ཆོས་ཅན། ལ་ལ་མེ་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་གྲུབ་པར་ཐལ། དུ་བ་དེ་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག དུ་བ་དེ་མེ་
ཡོད་པ་ལ་བདག་གཅིག་ཏུ་འབྲེལ་བའི་ཕྱིར། །ཁྱབ་སྟེ། མེ་ཡོད་པ་དེ། དུ་ལྡན་གྱི་ལ་ལ་
མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། རང་
བཞིན་རྟགས་ཀྱི་འབྲེལ་པ་སྒྲུབ་བྱེད་ལ། བྱས་པ་ཆོས་ཅན། རང་གྲུབ་ཙམ་ནས་འཇིག་
ངེས་ཡིན་ཏེ། འཇིག་རྒྱུ་དོན་གཞན་ལ་ལྟོས་མེད་ཀྱི་དངོས་པོ་ཡིན་པའི་ཕྱིར། ཡང་སྐྱེས་
པ་གང་ཞིག རང་ལས་ཕྱིས་བྱུང་བའི་རྒྱུས་རང་གི་འཇིག་པ་མི་སྐྱེད་པའི་ཕྱིར། ཡང་
ཁ་ཅིག་ན་རེ། བྱས་པ་ཆོས་ཅན། རང་གྲུབ་ཙམ་ནས་འཇིག་ངེས་ཡིན་ཏེ། འཇིག་ངེས་
ཡིན་པའི་ཕྱིར། ཡང་རྟག་པ་ཆོས་ཅན། བྱས་པས་སྟོང་སྟེ། དོན་བྱེད་ནུས་པས་སྟོང་པའི་
ཕྱིར། ཞེས་གསུངས་ཤིང་། དང་པོ་མི་རིགས་ཏེ། ཕྱོགས་ཆོས་གྲུབ་ན། བསྒྲུབ་བྱ་གྲུབ་
དགོས་པའི་ཕྱིར་ཏེ། བྱས་པ་འཇིག་པར་ཡང་འདོད། འཇིག་རྒྱུ་དོན་གཞན་ལ་ལྟོས་
བཅས་ཀྱི་དངོས་པོར་ཡང་བྱེ་བྲག་ཏུ་སྨྲ་བས་འདོད་པའི་ཕྱིར། གཉིས་པ་མི་རིགས་པར་
ཐལ། སྐྱེས་པ་དེ་བྱས་པ་རང་གྲུབ་ཙམ་ནས་འཇིག་ངེས་སུ་སྒྲུབ་པའི་རྟགས་ཡང་དག་
མ་ཡིན་པའི་ཕྱིར། ཁ་ཅིག གསུམ་པ་མི་རིགས་པར་ཐལ། ཕྱོགས་ཆོས་མ་གྲུབ་པའི་
ཕྱིར་ཞེ་ན། མི་རིགས་པར་ཐལ། བྱས་པ་མི་རྟག་པར་རྟོགས་ན་བྱས་པ་རང་གྲུབ་ཙམ་
ནས་འཇིག་ངེས་སུ་རྟོགས་མི་དགོས་པའི་ཕྱིར། མ་གྲུབ་ན། བྱེ་བྲག་ཏུ་སྨྲ་བ་ཆོས་ཅན།
-51~

དེར་ཐལ། དེའི་ཕྱིར། རྟགས་གྲུབ་སྟེ། དེས་གང་ཟག་གི་བདག་མེད་རྟོགས་པའི་ཕྱིར།
ཁྱབ་སྟེ། སྟོང་ཉིད་ལྟ་བས་གྲོལ་བར་འགྱུར། །སྒོམ་པ་ལྷག་མ་དེ་དོན་ཡིན། །ཞེས་
པའི་གཞུང་དོན་གྲུབ་པའི་ཕྱིར། འདོད་མི་ནུས་ཏེ། བྱེ་བྲག་ཏུ་སྨྲ་བས་ཞིག་འཇིག་དོན་
གཅིག་ཏུ་འདོད་པའི་ཕྱིར་ཏེ། སྔར་བྱུང་དངོས་པོ་མེད་གྱུར་པ། །མི་རྟག་ཅེས་ནི་བརྗོད་
པ་ཡིན། །ཞེས་བཤད་པའི་ཕྱིར། བཞི་པ་མི་རིགས་པར་ཐལ། མི་རྟག་པ་བྱས་པར་སྒྲུབ་
པའི་རྟགས་ཡང་དག་མེད་པའི་ཕྱིར། དེར་ཐལ། མི་རྟག་པ་དེ། སྒྲ་བྱས་པར་སྒྲུབ་པའི་
རྟགས་ཡང་དག་མ་ཡིན་པའི་ཕྱིར། དེར་ཐལ། གང་ཟག་གི་བདག་མེད་དེ། སྒྲ་མི་རྟག་
པར་སྒྲུབ་པའི་ཕྱོགས་ཆོས་མ་ཡིན་པའི་ཕྱིར། དེར་ཐལ། སྒྲ་གང་ཟག་གི་བདག་མེད་དུ་
ཚད་མས་ངེས་པའི་གང་ཟག་ཡིན་ན། སྒྲ་རྟག་པ་མ་ཡིན་པར་ཚད་མས་ངེས་པའི་གང་
ཟག་ཡིན་དགོས་པའི་ཕྱིར། སྦྱོར་བའི་འགོད་ཚུལ་ལ་མཁས་པ་ཁ་ཅིག་ན་རེ། བྱས་པ་
ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་ཡིན་པའི་ཕྱིར་ཞེས་གསུངས། མཁས་པ་གཞན་དག་ན་རེ། བྱས་པ་
ཆོས་ཅན། དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་རྟགས་
གང་ཞིག མི་རྟག་པའི་བདག་ཉིད་ཡིན་པའི་ཕྱིར་ཞེས་གསུངས། ཕྱིས་ཀྱི་མཁས་པ་
གཞན་དག་ན་རེ། སྦྱོར་བ་དེ་རྣམས་མི་རིགས་པར་ཐལ། གཏན་ཚིགས་དེ་ནི་རྣམ་
གསུམ་ཉིད། །ཅེས་པའི་རང་འགྲེལ་དུ། དུ་བ་ལ་ལ་མེ་སྒྲུབ་པའི་འབྲས་རྟགས་དང་། ཤ་
པ་དེ། ཤ་པའི་སྡོང་རྒུར་ཤིང་དུ་སྒྲུབ་པའི་རང་བཞིན་གྱི་རྟགས་ཡང་དག་དང་། བུམ་པ་
ཚད་མས་དམིགས་པ་ལྟ་བུ་དེ། བུམ་པས་དག་པའི་ས་ཕྱོགས་ན། བུམ་པ་མེད་པར་
སྒྲུབ་པའི་མ་དམིགས་པའི་རྟགས་ཡང་དག་ཏུ་བསྟན་ཟིན་པའི་ཕྱིར་ཏེ། དེ་དག་ནི་འབྲས་
བུ་དང་། རང་བཞིན་དང་མ་དམིགས་པའི་མཚན་ཉིད་ཅན་གྱི་གཏན་ཚིགས་གསུམ་
ཡིན་ཏེ། དཔེར་ན། དུ་བ་ལས་ནི་འདི་ན་མེ་ཡོད་དོ་ཤིང་ཤ་པ་ཡིན་པའི་ཕྱིར། འདི་ནི་
-52~

ཤིང་ཡིན་ནོ། །ཕྱོགས་ཀྱི་ཁྱད་པར་འགའ་ཞིག་ན་བུམ་པ་མེད་དེ། དམིགས་པའི་
མཚན་ཉིད་ཀྱི་གྱུར་པ་ལས་མི་དམིགས་པའི་ཕྱིར་རོ་ཞེས་བྱ་བ་ལྟ་བུ་ཡིན་ནོ། །ཞེས་
རང་འགྲེལ་ལས་གསལ་བར་བཤད་པའི་ཕྱིར་ཞེས་གསུངས། འོ་ན། གཏན་ཚིགས་ཀྱི་ནི་
ཚུལ་གསུམ་ལའང་། །ཞེས་སོགས་ཀྱི་སྐབས་སུ་ཡང་ཚུལ་གསུམ་འཆད་མི་དགོས་པར་
ཐལ། ཕྱོགས་ཆོས་དེ་ཆས་ཁྱབ་པ་ཡི། །ཞེས་སོགས་ཀྱི་རང་འགྲེལ་དུ་ཡང་ཚུལ་གསུམ་
བཤད་ཟིན་པའི་ཕྱིར། མ་ཁྱབ་ན། སྐབས་དེར་རྟགས་ཀྱི་མཚན་གཞིའི་དབྱེ་བ་བཤད་
ཟིན་ན། རྒྱུ་ལ་ཞེས་སོགས་ཀྱིས་དེ་དག་འཆད་མི་དགོས་པས་ཁྱབ་པ་ཡོད་པ་འབུད།
རྟགས་གྲུབ་སྟེ། དེའི་རང་འགྲེལ་ལས། འདིས་ནི་རྗེས་སུ་འགྲོ་བ་དང་ལྡོག་པ་ངེས་པ་དག་
ཀྱང་། བདག་ཉིད་ཇི་ལྟ་བའི་ཚད་མས་བཤད་ལ། ཕྱོགས་ཀྱི་ཆོས་ཀྱང་བཤད་པ་ཡིན་
ནོ། །ཞེས་གསུངས་པའི་ཕྱིར། འོན་ཀྱང་། བསྟན་བྱའི་གཙོ་བོ་ནི་འདི་ཡིན་ཏེ། བྱས་པ་
ཆོས་ཅན། སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་
སྒྲུབ་རྟགས་ཡང་དག་གང་ཞིག རང་གྲུབ་ཙམ་ནས་འཇིག་ངེས་ཀྱི་ངོ་བོར་སྐྱེས་པའི་
ཕྱིར། དེར་ཐལ། བྱས་པ་འཇིག་པ་དེ་འཇིག་རྒྱུ་དོན་གཞན་ལ་རག་ལས་པ་མ་ཡིན་པའི་
ཕྱིར། དེར་ཐལ། བྱས་པ་ཡོད་པའི་དུས་ན་དེའི་འཇིག་པ་ཡོད་པ་མ་ཡིན་པར་དེའི་འཇིག་
པ་དེ་ལས་ཕྱིས་བྱུང་བ་ནི། དེ་འཇིག་པའི་ངེས་པ་མེད་པར་འགྱུར་པའི་ཕྱིར། དེར་ཐལ།
འཇིག་རྒྱུ་དོན་གཞན་པ་རྣམས་ནི། །འབྲས་བུ་འཇིག་པ་སྐྱེད་པ་ལ་འཁྲུལ་ཏེ། ནུས་པ་ཡོད་
པ་མ་ཡིན་པའི་ཕྱིར་ཏེ། དེ་སྐད་དུ་ཡང་རང་འགྲེལ་ལས། རང་བཞིན་ཡོད་ཙམ་དང་
འབྲེལ་པ་ཅན་གྱི་ངོ་བོ་ཡང་། །གཏན་ཚིགས་ཡིན་ཞེས་བྱ་བར་སྦྱོར་ཏེ། གཏན་ཚིགས་
དེའི་བདག་ཉིད་ནི་དེ་ཙམ་དང༌། །འབྲེལ་པ་ཅན་ཁོ་ན་ཡིན་ནོ།།གཞན་ལ་རག་ལས་
པས་ནི་མ་ཡིན་ཏེ། དེ་ཡོད་ན་ཡོད་པར་མ་གྱུར་པའི་ཕྱིས་འབྱུང་བ་ནི་ངེས་པ་མེད་པའི་
ཕྱིར་རོ། །རྒྱུ་རྣམས་ནི་འབྲས་བུ་ལ་འཁྲུལ་པ་ཡོད་པའི་ཕྱིར་རོ། །ཞེས་བཤད་དོ། །འདི་ལ་
53~

བརྟེན་ནས་གཞན་རྣམས་ཀྱི་སྦྱོར་བ་འགོད་ཚུལ་ལ་ཡང་ཤེས་པར་བྱའོ། །སྲིད་གསུམ་
སྟོན་ཀའི་སྤྲིན་དང་རི་གཟར་གྱི། །འབབ་ཆུ་ཇི་བཞིན་མྱུར་དུ་འཇིག་པའི་ཚུལ། །ཕྲ་ཞིང་
ཞིབ་པའི་བློ་ཡིས་ལེགས་རྟོགས་ནས། །ངེས་འབྱུང་རྣམ་དག་རྩོལ་མེད་རབ་བསྐྱེད་
དེ། །ཚེ་འདིའི་བདེ་སྦྱོར་སྒྲུབ་པའི་བསམ་སྦྱོར་ཀུན། །མ་ལུས་སྤངས་ནས་རྨད་བྱུང་ཐར་
པ་ཡི། །གོ་འཕང་སྒྲུབ་ལ་དཔག་ཡས་བསྐལ་པ་རུ། །བརྩོན་འགྲུས་མཆོག་གིས་དུས་
རྣམས་འདའ་བར་ཤོག ༈ ཚད་མ་རྣམས་ནི་མི་འཇུག་པ། །ཞེས་པའི་སྐབས་སུ་མི་སྣང་
བ་མ་དམིགས་པའི་རྟགས་ཡང་དག་གི་མཚན་ཉིད་ལ། དེ་སྒྲུབ་ཀྱི་མ་དམིགས་པའི་ཚུལ་
གསུམ་གང་ཞིག དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་ཡོད་ངེས་འགོག་པར་ནུས་ཤིང་། མེད་ངེས་བསྒྲུབ་མི་ནུས་
པ་དང་། དེ་གང་ཞིག ཡོད་ངེས་ཀྱི་ཐ་སྙད་དོན་མཐུན་འགོག་པར་ནུས་ཤིང་། མེད་
ངེས་ཀྱི་ཐ་སྙད་དོན་མཐུན་འགོག་པར་མི་ནུས་པ་དང་། དེ་གང་ཞིག དེ་སྒྲུབ་ཀྱི་དགག་
བྱའི་ཆོས་སུ་བཏགས་པའི་དོན་དེ། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་
སྒྲུབ་ཀྱི་ཕྱི་རྒོལ་ཡང་དག་ལ་བསྐལ་དོན་ཡིན་པ་ཞེས་གསུངས་ཤིང་། མཚན་གཞི་ནི།
མདུན་གྱི་གཞི་འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་
ཟ་ཡོད་ངེས་ཀྱི་བཅད་ཤེས་དོན་མཐུན་མེད་དེ། གང་ཟག་དེའི་ཚད་མས་ཤ་ཟ་མ་
དམིགས་པའི་ཕྱིར། ཡང་དེ་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་
ལ་མདུན་གྱི་གཞི་འདིར་ཤ་ཟ་ཡོད་པར་ངེས་པའི་བཅད་ཤེས་དོན་མཐུན་མེད་དེ།
མདུན་གྱི་གཞི་འདིར་དེའི་ཚད་མས་ཤ་ཟ་མ་དམིགས་པའི་ཕྱིར། ཡང་དེ་ཆོས་ཅན།
ཤ་ཟ་དེ་ལ་དེ་བསྐལ་དོན་དུ་སོང་བའི་གང་ཟག་གིས་ཡོད་པར་ངེས་པའི་བཅད་ཤེས་
དོན་མཐུན་མི་འཇུག་སྟེ། ཤ་ཟ་དེ་དེ་བསྐལ་དོན་དུ་སོང་བའི་གང་ཟག་གིས་ཚད་མས་
མ་དམིགས་པའི་ཕྱིར། ཡང་ཤ་ཟ་ཆོས་ཅན། རང་ཉིད་བསྐལ་དོན་དུ་སོང་བའི་གང་ཟག་
-54~

གི་རྒྱུད་ལ་རང་ཉིད་ཡོད་པར་ངེས་པའི་བཅད་ཤེས་དོན་མཐུན་མེད་དེ། རང་ཉིད་བསྐལ་
དོན་དུ་སོང་བའི་གང་ཟག་གིས་རང་ཉིད་མ་དམིགས་པའི་ཕྱིར། ཡང་ཤ་ཟ་བསྐལ་དོན་དུ་
སོང་བའི་གང་ཟག་ཆོས་ཅན། རང་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་
མེད་དེ། རང་རྒྱུད་ཀྱི་ཚད་མས་ཤ་ཟ་མ་དམིགས་པའི་ཕྱིར་ཞེས་གསུངས། མཚན་ཉིད་
དང་པོ་མི་རིགས་ཏེ། ཆོས་དེ་ཡོད་པ་མ་ཡིན་པར་སྒྲུབ་ནུས་ན་ཆོས་དེ་མེད་པར་སྒྲུབ་
ནུས་པས་ཁྱབ་པའི་ཕྱིར། དེར་ཐལ། ཆོས་དེ་ཡོད་པ་མ་ཡིན་པར་རྟོགས་ན། ཆོས་དེ་
མེད་པར་རྟོགས་པས་ཁྱབ་པའི་ཕྱིར། གཞན་ཡང་། ཤ་ཟ་བསྐལ་དོན་དུ་སོང་བའི་གང་
ཟག་གིས་ཤ་ཟ་ཚད་མས་མ་དམིགས་པ་ཆོས་ཅན། མདུན་གྱི་གཞི་འདིར་ཤ་ཟ་ཡོད་
ངེས་མ་ཡིན་པར་སྒྲུབ་པའི་རྟགས་ཡང་དག་ཡིན་པར་ཐལ། མདུན་གྱི་གཞི་འདིར་ཤ་
ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་
མཐུན་མེད་པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་ཡིན་པའི་ཕྱིར།
རྟགས་ཁས་སོ། །མ་ཁྱབ་ན། མཚན་ཉིད་རིགས་པ་འབུད། འདོད་ན། ཤེས་བྱ་ཆོས་
ཅན། ཤ་ཟ་མེད་པར་ཐལ། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་མ་དམིགས་
པའི་ཕྱིར། ཁྱབ་པ་ཁས་སོ། ། གཉིས་པ་མི་རིགས་ཏེ། མདུན་གྱི་གཞི་འདིར་ཤ་ཟ་ཡོད་
ངེས་ཀྱི་བཅད་ཤེས་དོན་མཐུན་ཡོད་ངེས་མ་ཡིན་པར་སྒྲུབ་ནུས་ན། མདུན་གྱི་གཞི་
འདིར་དེ་མེད་ངེས་སུ་ཡང་སྒྲུབ་ནུས་པས་ཁྱབ་པའི་ཕྱིར། །གསུམ་པ་མི་རིགས་པར་
ཐལ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་ན། དེ་སྒྲུབ་ཀྱི་གཞན་
དོན་སྐབས་ཀྱི་རྟགས་ཡང་དག་ཡིན་པས་མ་ཁྱབ་པའི་ཕྱིར། སོང་མོད། །དེར་ཐལ། དེ་ལྟ་
བུ་ཡོད་པ་གང་ཞིག དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་དང་། དེ་སྒྲུབ་ཀྱི་
གཞན་དོན་སྐབས་ཀྱི་རྟགས་ཡང་དག་འགལ་བའི་ཕྱིར། རྟགས་རྣམས་ཁས། གཞན་
ཡང་། མདུན་གྱི་སྐྱེས་བུ་ལན་འདེབས་པས་ཤ་ཟ་ཚད་མས་མ་དམིགས་པ་ཆོས་ཅན།
~55~

མདུན་གྱི་གཞི་འདིར་མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་
བཅད་ཤེས་དོན་མཐུན་མེད་པར་སྒྲུབ་དགོས་ཀྱི་ཕྱི་རྒོལ་དེ་ལ་མདུན་གྱི་གཞི་འདིར་ཤ་
ཟ་བསྐལ་དོན་ཡིན་པར་ཐལ། །དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་
ཡིན་པའི་ཕྱིར། ཁྱབ་པ་ཁས་སོ། །འདོད་ན། མདུན་གྱི་གཞི་འདིར་མདུན་གྱི་སྐྱེས་བུ་
ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་ཡོད་མེད་ཐེ་ཚོམ་
ཟ་ན། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བས་ཁྱབ་པར་ཐལ། །འདོད་པ་
དེའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་
བཅད་ཤེས་དོན་མཐུན་ཡོད་མེད་ཐེ་ཚོམ་ཟ་ན། ཤ་ཟ་ཡོད་མེད་ཐེ་ཚོམ་ཟ་བས་ཁྱབ་
པར་ཐལ། འདོད་པ་དེའི་ཕྱིར། འདོད་ན། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་
ཡང་དག་ཡིན་ན། དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་མ་ཡིན་པས་
ཁྱབ་པར་ཐལ། མཚན་ཉིད་རྣམས་རིགས་པའི་ཕྱིར། འདོད་ན། མདུན་གྱི་སྐྱེས་བུ་ལན་
འདེབས་པས་ཤ་ཟ་ཚད་མས་མ་དམིགས་པ་ཆོས་ཅན། མདུན་གྱི་གཞི་འདིར་མདུན་གྱི་
སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མེད་པར་
སྒྲུབ་པའི་དེར་ཐལ། དེའི་ཕྱིར། རྟགས་གྲུབ་པར་ཐལ། དེ་འདྲ་བ་དེ་མདུན་གྱི་གཞི་འདིར་
ཤ་ཟ་བསྐལ་དོན་དུ་སོང་བའི་སྐབས་ཀྱི་ཕྱི་རྒོལ་གྱི་ངོར་དེ་སྒྲུབ་ཀྱི་མི་སྣང་བ་མ་
དམིགས་པའི་རྟགས་ཡང་དག་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་མདུན་གྱི་
གཞི་འདིར་ཤ་ཟ་བསྐལ་དོན་དུ་མ་སོང་བའི་དེ་སྒྲུབ་ཀྱི་ཕྱི་རྒོལ་ཡང་དག་གི་ངོར། དེ་སྒྲུབ་
ཀྱི་སྣང་རུང་མ་དམིགས་པའི་རྟགས་ཡང་དག་ཡིན་པའི་ཕྱིར། རྟགས་གྲུབ་པར་ཐལ།
དེ་འདྲའི་ཕྱི་རྒོལ་ཡང་དག་ཡོད་པའི་ཕྱིར་ཏེ། དེ་ལྟར་དུ་བསྒྲུབ་ཟིན་པའི་ཕྱིར། ཁ་ཅིག་
ན་རེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་ན། དེ་སྒྲུབ་ཀྱི་རྒྱུ་
མ་དམིགས་པའི་རྟགས་ཡང་དག་ཡིན་པས་ཁྱབ་སྟེ། འཇུག་པ་བློ་སྔོན། ཞེས་སོགས་
~56~

བཤད་པའི་ཕྱིར་ཞེ་ན། ནང་འགལ་ཏེ། དངོས་པོ་དེ། མདུན་གྱི་གཞིར་ཤ་ཟ་བསྐལ་དོན་
དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མེད་པར་
སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་ཡིན་པར་ཐལ། སྔར་གྱི་མཚན་
ཉིད་དང་པོ་རིགས་པའི་ཕྱིར། འདོད་ན། དངོས་པོ་ཆོས་ཅན། དེ་སྒྲུབ་ཀྱི་རྒྱུ་མ་དམིགས་
པའི་རྟགས་ཡང་དག་ཡིན་པར་ཐལ། དེའི་ཕྱིར། ཁྱབ་རྟགས་ཁས་སོ། །འདོད་མི་ནུས་
སྒྲུབ་པ་ཡིན་པའི་ཕྱིར། ཁ་ཅིག་ན་རེ། མཚན་གཞི་དང་པོ་མི་རིགས་པར་ཐལ།
མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་པར་
ངེས་པའི་བཅད་ཤེས་དོན་མཐུན་ཡོད་པའི་ཕྱིར། དེར་ཐལ། མདུན་གྱི་སྐྱེས་བུ་ལན་
འདེབས་པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཀྱང་ཡིན།
ཤ་ཟ་ཡོད་པར་རྟོགས་པ་ཡང་ཡིན་པའི་གཞི་མཐུན་ཡིན་པའི་ཕྱིར། དེར་ཐལ། དེ་སྔ་མ་
གང་ཞིག ཕྱི་མ་ཡིན་པའི་ཕྱིར། མདུན་གྱི་གཞིར་ཤ་ཟ་བསྐལ་དོན་དུ་སོང་བའི་གང་
ཟག་དེ། ཤ་ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ། དེའི་རྒྱུད་ལ་ཤ་ཟ་ཡོད་
པར་ངེས་པའི་བཅད་ཤེས་དོན་མཐུན་མེད་པའི་ཕྱིར། འདོད་ན། དེ་ཆོས་ཅན། ཁྱོད་
ཡིན་ན་ཤ་ཟ་བསྐལ་དོན་དུ་སོང་བའི་གང་ཟག་ཡིན་པས་ཁྱབ་པར་ཐལ། ཁྱོད་ཤ་ཟ་
བསྐལ་དོན་དུ་སོང་བའི་གང་ཟག་ཡིན་པའི་ཕྱིར། འདོད་ན། མདུན་གྱི་སྐྱེས་བུ་ལན་
འདེབས་པ་ཆོས་ཅན། དེར་ཐལ། དེའི་ཕྱིར། ཡང་དེ་ཆོས་ཅན། ཤ་ཟ་ཡོད་པར་རྟོགས་
པའི་ཚད་མ་ཡིན་ན། ཁྱོད་ཀྱི་རྒྱུད་ལ་མེད་པས་ཁྱབ་པར་ཐལ། ཁྱོད་ཤ་ཟ་བསྐལ་དོན་དུ་
སོང་བའི་གང་ཟག་ཡིན་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པའི་རྒྱུད་
ཀྱི་ཚད་མ་ཆོས་ཅན།དེར་ཐལ།དེའི་ཕྱིར། ཡང་དེ་ཆོས་ཅན། མདུན་གྱི་གཞི་འདིར་ཤ་
ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཡོད་པར་རྟོགས་པར་ཐལ། མདུན་གྱི་
གཞི་འདིར་མེད་པའི་གང་ཟག་གིས་ཤ་ཟ་ཡོད་པར་རྟོགས་པའི་ཕྱིར་ཏེ། མདུན་གྱི་གཞི་
~57~

འདིར་མེད་པའི་སངས་རྒྱས་འཕགས་པས་ཤ་ཟ་ཡོད་པར་རྟོགས་པས་ཕྱིར། མ་གྲུབ་ན།
དེ་ཆོས་ཅན། ཤ་ཟ་ཡོད་པར་རྟོགས་པར་ཐལ། ཁྱོད་སངས་རྒྱས་འཕགས་པ་ཡིན་པའི་
ཕྱིར་ཞེས་གསུངས། འདྲ་མོ་སྣང་ཡང་། འདི་ལྟར། མདུན་གྱི་སྐྱེས་བུ་ལན་འདེབས་པ་
དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བ་མ་ཡིན་པར་ཐལ། མདུན་གྱི་སྐྱེས་
བུ་ལན་འདེབས་པས། མདུན་གྱི་གཞི་འདིར་ཤ་ཟ་ཡོད་པར་རྟོགས་པའི་ཕྱིར། མ་གྲུབ་
ན། དེར་ཐལ། མདུན་གྱི་སྐྱེས་བུ་ལན་འདེབས་པ་དེ། དེ་ཡང་ཡིན་ཤ་ཟ་ཡོད་པར་
རྟོགས་པ་ཡང་ཡིན་པའི་གཞི་མཐུན་པ་ཡིན་པའི་ཕྱིར། དེར་ཐལ། དེ་དེ་ཡིན་པ་གང་
ཞིག དེས་ཤ་ཟ་ཡོད་པར་རྟོགས་པའི་ཕྱིར། གཞན་ཡང་། མདུན་གྱི་གཞི་འདིར་མདུན་
གྱི་སྐྱེས་བུ་ལན་འདེབས་པ་དེ་ཤ་ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ།དེའི་
རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་མེད་པའི་ཕྱིར། འདོད་ན། དེ་ཆོས་ཅན། ཁྱོད་
ཡིན་ན། ཤ་ཟ་བསྐལ་དོན་དུ་སོང་བའི་གང་ཟག་ཡིན་པས་ཁྱབ་པར་ཐལ། ཤ་ཟ་བསྐལ་
དོན་དུ་སོང་བའི་གང་ཟག་ཡིན་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པ་
ཆོས་ཅན། དེར་ཐལ། དེའི་ཕྱིར། གཞན་ཡང་། དེ་ཆོས་ཅན། ཤ་ཟ་ཡོད་པར་རྟོགས་པའི་
ཚད་མ་ཡིན་ན་ཁྱོད་ཀྱི་རྒྱུད་ལ་མེད་པས་ཁྱབ་པར་ཐལ། ཁྱོད་ཤ་ཟ་བསྐལ་དོན་དུ་སོང་
བའི་གང་ཟག་ཡིན་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པའི་རྒྱུད་ཀྱི་
ཚད་མ་ཆོས་ཅན། དེར་ཐལ། དེའི་ཕྱིར། གཞན་ཡང་། མདུན་གྱི་གཞི་འདིར་མདུན་གྱི་
སྐྱེས་བུ་ལན་འདེབས་པས་ཤ་ཟ་ཡོད་པར་རྟོགས་པར་ཐལ། མདུན་གྱི་གཞི་འདིར་མེད་
པའི་གང་ཟག་གིས་ཤ་ཟ་ཡོད་པར་རྟོགས་པའི་ཕྱིར། འཁོར་གསུམ་འགྲིག་མཚམས་
རྣམས་ཞིབ་ཏུ་བརྟགས་པས་ཤེས་པར་ནུས་སོ། ། གཞན་ཡང་། བུམ་པས་དག་པའི་
ས་ཕྱོགས་ན་མེད་པའི་གང་ཟག་གིས་བུམ་པ་ཡོད་པར་རྟོགས་པར་ཐལ། དེ་ན་མེད་
པའི་སངས་རྒྱས་འཕགས་པས་བུམ་པ་ཡོད་པར་རྟོགས་པའི་ཕྱིར།རྟགས་ཁྱབ་ཁས།
-58

གཞན་ཡང་། མདུན་གྱི་གཞི་འདིར་ཚད་མས་ཤ་ཟ་ཡོད་པར་རྟོགས་པར་ཐལ། མདུན་
གྱི་གཞི་འདིར་ཚད་མ་ཡང་ཡིན། ཤ་ཟ་ཡོད་པར་རྟོགས་པ་ཡང་ཡིན་པའི་གཞི་མཐུན་
ཡོད་པའི་ཕྱིར།དེར་ཐལ།ཚད་མ་དེ། དེ་འདྲའི་གཞི་མཐུན་ཡིན་པའི་ཕྱིར། དེར་ཐལ།
ཚད་མ་དེ་མདུན་གྱི་གཞི་འདིར་ཚད་མ་ཡིན་པ་གང་ཞིག དེས་ཤ་ཟ་ཡོད་པར་རྟོགས་
ལ་ས་
པའི་ཕྱིར། འཁོར་གསུམ་རྣམས་ཁས། སྒྲ་ཆོས་ཅན།
ཞེས་བཀོད་པའི་ཚེ། དེ་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། མཚན་གཞི་གཉིས་
པ་རིགས་པའི་ཕྱིར། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་མ་རྟོགས་པར་
སྒྲུབ་པའི་རྟགས་ཡང་དག་ཡོད་པར་ཐལ། སྔར་གྱི་མཚན་གཞི་དེ་དག་རིགས་པའི་ཕྱིར།
འདོད་ན། ཤ་ཟ་བསྐལ་དོན་དུ་སོང་བའི་གང་ཟག་དེ་ཤ་ཟ་བསྐལ་དོན་དུ་སོང་བ་ཡིན་
པར་སྒྲུབ་པའི་རྟགས་ཡང་དག་ཡོད་པར་ཐལ། འདོད་པ་དེའི་ཕྱིར། འདོད་ན། གསེར་
བུམ་བུམ་པར་སྒྲུབ་པའི་རྟགས་ཡང་དག་ཡོད་པར་ཐལ་ལོ། །ཁ་ཅིག་ན་རེ། མི་སྣང་བ་
མ་དམིགས་པའི་རྟགས་ཡང་དག་མེད་དོ་ཞེས་ཟེར། གཞན་དག་ན་རེ། མི་རིགས་པར་
ཐལ། བསྐལ་དོན་ཡོད་པའི་ཕྱིར་ཏེ། ཐམས་ཅད་མཁྱེན་པ་སོགས་བསྐལ་དོན་ཡིན་པའི་
ཕྱིར་ཞེས་ཟེར། མཁས་པའི་དབང་པོ་ཁ་ཅིག་ན་རེ། ཡོད་ན་བསྐལ་དོན་མ་ཡིན་པས་
ཁྱབ་སྟེ། ཡོད་ན་ཡོད་མེད་ཐེ་ཚོམ་མི་ཟ་བས་ཁྱབ་པའི་ཕྱིར་ཞེས་གསུངས། དང་པོ་མི་
རིགས་པར་ཐལ། གཞན་གྱི་སྐྱོན་ཡོན་བསྐལ་དོན་དུ་སོང་བའི་ཚེ། གཞན་དག་སྐྱོན་
ཡོན་འདི་ལྟ་བུ་དང་ལྡན་ནོ། །ཞེས་དམ་འཆའ་བར་མི་རིགས་པ་ལ་སྒྲུབ་བྱེད་ཡང་
དག་ཡོད་པའི་ཕྱིར། གཞན་ཡང་། མདུན་གྱི་གཞི་འདིར་མདུན་གྱི་སྐྱེས་བུ་ལན་
འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མེད་པར་སྒྲུབ་པའི་
རྟགས་ཡང་དག་མེད་པར་ཐལ།་མི་སྣང་བ་མ་དམིགས་པའི་རྟགས་ཡང་དག་མེད་པའི་
ཕྱིར། ལུགས་གཉིས་པ་མི་རིགས་པར་ཐལ། ཀུན་མཁྱེན་ཤིན་ཏུ་ལྐོག་གྱུར་མ་ཡིན་པའི་
-59.

ཕྱིར་ཏེ། ཐར་པ་དང་ཐམས་ཅད་མཁྱེན་པ་དངོས་སྟོབས་ཀྱི་རིགས་པས་གྲུབ་པའི་ཕྱིར།
ཁ་ཅིག་ན་རེ། ལུགས་གསུམ་པ་མི་རིགས་པར་ཐལ། མེད་ན་བསྐལ་དོན་མ་ཡིན་མི་
དགོས་པའི་ཕྱིར། མ་གྲུབ་ན། ཡོད་མེད་གང་རུང་ཡིན་ན། བསྐལ་དོན་མ་ཡིན་དགོས་
པར་ཐལ། ཡོད་ནའང་བསྐལ་དོན་མ་ཡིན་དགོས། མེད་ནའང་བསྐལ་དོན་མ་ཡིན་
དགོས་པའི་ཕྱིར། འདོད་ན། མདུན་གྱི་གཞི་འདིའི་ཤ་ཟ་ཆོས་ཅན། དེར་ཐལ། དེའི་ཕྱིར།
རྟགས་གྲུབ་པར་ཐལ། མདུན་གྱི་གཞི་འདིར་ཤ་ཟ་བསྐལ་དོན་ཡིན་པའི་ཕྱིར། གཞན་
ཡང་། མདུན་གྱི་གཞི་འདིར་ཤ་ཟ་མེད་པ་བསྐལ་དོན་ཡིན་པར་ཐལ། མདུན་གྱི་གཞི་
འདིར་ཤ་ཟ་ཡོད་པ་བསྐལ་དོན་ཡིན་པའི་ཕྱིར། འདོད་ན། དེ་ཆོས་ཅན། བསྐལ་དོན་མ་
ཡིན་པར་ཐལ། ཡོད་པའི་ཕྱིར། མ་གྲུབ་ན། མདུན་གྱི་གཞི་འདིར་ཤ་ཟ་བསྐལ་དོན་མ་
ཡིན་པར་ཐལ། མདུན་གྱི་གཞི་འདིར་ཤ་ཟ་མེད་པ་མེད་པའི་ཕྱིར། ཉིན་གཅིག་ལ་རྣམ་
པར་རྟོག་པ་ཇི་ཙམ་བརྒྱུས་པའི་གྲངས་དེ་ཉིད་ཀྱིས་བསྡུས་པའི་རྣམ་པར་རྟོག་པ་ཆོས་
ཅན། བསྐལ་དོན་མ་ཡིན་པར་ཐལ། ཡོད་པའི་ཕྱིར། འདོད་མི་ནུས་ཏེ། སེམས་ཅན་
གཞན་ལ་རྟགས་མེད་པར། །རྣམ་རྟོག་ལ་སོགས་མི་འགྲུབ་བཞིན། ཞེས་བཤད་པའི་ཕྱིར།
གཞན་ཡང་། གང་ཟག་དེ་ལ་བསྐལ་དོན་ཡིན་ན། གང་ཟག་དེས་ཡོད་པར་མ་རྟོགས་
པས་ཁྱབ་པར་ཐལ། བསྐལ་དོན་ཡིན་ན་མེད་པས་ཁྱབ་པའི་ཕྱིར། འདོད་ན། མདུན་གྱི་
སྐྱེས་བུ་ལན་འདེབས་པ་ལ་བསྐལ་དོན་དུ་སོང་བའི་དངོས་པོ་ཆོས་ཅན། དེར་ཐལ།
དེའི་ཕྱིར། རྟགས་གྲུབ་སྟེ། མདུན་གྱི་གཞི་འདིར་མདུན་གྱི་སྐྱེས་བུ་ལན་འདེབས་པ་ལ་
ཤ་ཟ་བསྐལ་དོན་ཡིན་པའི་ཕྱིར། རྩ་བར་འདོད་མི་ནུས་ཏེ། མདུན་གྱི་སྐྱེས་བུ་ལན་
འདེབས་པ་དེས་རང་ཉིད་ཀྱི་གཞལ་བྱ་མ་ཡིན་པ་ཡོད་པར་རྟོགས་པའི་ཕྱིར། གཞན་
ཡང་མདུན་གྱི་སྐྱེས་བུ་ལན་འདེབས་པ་ལ་བསྐལ་དོན་ཡིན་ན། བསྐལ་དོན་ཡིན་པས་
ཁྱབ་པར་ཐལ། མདུན་གྱི་སྐྱེས་བུ་ལན་འདེབས་པ་དེས་ཡོད་མེད་ཐེ་ཚོམ་ཟ་ན། ཡོད་
~·60~

མེད་ཐེ་ཚོམ་ཟ་བས་ཁྱབ་པའི་ཕྱིར། གཞན་ཡང་། མདུན་གྱི་སྐྱེས་བུ་ལན་འདེབས་པ་
ལ་ལྐོག་གྱུར་ཡིན་ན། ལྐོག་གྱུར་ཡིན་པས་ཁྱབ་པ་མེད་པར་ཐལ། གང་ཟག་དེ་ལ་
བསྐལ་དོན་ཡིན་ན། བསྐལ་དོན་ཡིན་པས་ཁྱབ་པ་མེད་པའི་ཕྱིར། འདོད་ན། ལྐོག་གྱུར་
མེད་པར་ཐལ། འདོད་པའི་ཕྱིར། གཞན་ཡང་། མདུན་གྱི་གཞི་འདིར་མདུན་གྱི་སྐྱེས་བུ་
ལན་འདེབས་པ་ལ་ལྐོག་གྱུར་ཡིན་ན། མདུན་གྱི་གཞི་འདིར་ལྐོག་གྱུར་ཡིན་པས་ཁྱབ་
པ་མེད་པར་ཐལ། མདུན་གྱི་སྐྱེས་བུ་ལན་འདེབས་པ་ལ་བསྐལ་དོན་ཡིན་ན། བསྐལ་
དོན་ཡིན་པས་ཁྱབ་པ་མེད་པའི་ཕྱིར། འདོད་ན། མདུན་གྱི་གཞི་འདིར་མདུན་གྱི་སྐྱེས་
བུ་ལན་འདེབས་པ་ལ་བསྐལ་དོན་ཡིན་ན། མདུན་གྱི་གཞི་འདིར་བསྐལ་དོན་ཡིན་པས་
མ་ཁྱབ་པར་ཐལ། འདོད་པའི་ཕྱིར། འདོད་ན། ཤ་ཟ་དེ་མདུན་གྱི་གཞི་འདིར་མདུན་གྱི་
སྐྱེས་བུ་ལན་འདེབས་པ་ལ་བསྐལ་དོན་ཡིན་ན། ཤ་ཟ་དེ་མདུན་གྱི་གཞི་འདིར་བསྐལ་
དོན་ཡིན་པས་མ་ཁྱབ་པར་ཐལ། འདོད་པའི་ཕྱིར། འདོད་ན། ཁྱབ་པར་ཐལ། ། མདུན་
གྱི་གཞི་འདིར་ཤ་ཟ་བསྐལ་དོན་ཡིན་པའི་ཕྱིར། གཞན་ཡང༌། གང་ཟག་དེས་ཡོད་མེད་
ཐེ་ཚོམ་ཟ་ན། གང་ཟག་དེའི་གཞལ་བྱ་མ་ཡིན་དགོས་པར་ཐལ། གང་ཟག་དེ་ལ་བལ་བསྐལ་
དོན་ཡིན་ན། གང་ཟག་དེའི་གཞལ་བྱ་མ་ཡིན་དགོས་པའི་ཕྱིར། འདོད་ན། བུམ་པ་ཆོས་
ལལ་བས་ཅན།
པ་ཡོད་མེད་ཐེ་ཚོམ་ཟ་བའི་གང་ཟག་དེས་ཡོད་མེད་ཐེ་ཚོམ་ཟ་བའི་ཕྱིར་ཏེ། དེས་ཁྱོད་
ཡོད་མེད་ཐེ་ཚོམ་ཟ་བའི་ཕྱིར། གཞན་ཡང་། མེད་ན། ཡོད་མེད་ཐེ་ཚོམ་མི་ཟ་བས་ཁྱབ་
པར་ཐལ། མེད་ན་བསྐལ་དོན་མ་ཡིན་དགོས་པའི་ཕྱིར། འདོད་ན། རྟག་པ་ཡོད་མེད་ཐེ་
ཚོམ་ཟ་བའི་གང་ཟག །རྟག་པ་ཡོད་མེད་ཐེ་ཚོམ་ཟ་བར་ཐལ། རྟག་པ་བསྐལ་དོན་དུ་
སོང་བའི་གང་ཟག་དེ་ལ་རྟག་པ་བསྐལ་དོན་ཡིན་པའི་ཕྱིར། འདོད་ན། རྟག་པ་ཡོད་མེད་
ཐེ་ཚོམ་ཟ་བའི་གང་ཟག་རྟག་པ་ཆོས་ཅན། ཁྱོད་ཡོད་མེད་ཐེ་ཚོམ་མི་ཟ་བར་ཐལ། ཁྱོད་
~61 ~

མེད་པའི་ཕྱིར་ཏེ། ཁྱོད་རྟགས་ཡང་དག་གི་དགག་བྱ་ཡིན་པའི་ཕྱིར། མདུན་གྱི་སྐྱེས་བུ་
ལན་འདེབས་པ་ལ་འཁོར་གསུམ་དངོས་འགལ་དུ་སོང་བའི་ཐལ་འགྱུར་ཆོས་ཅན། ལན་
གྱིས་བཟློག་པར་མི་ནུས་པའི་ཐལ་ངག་ཡིན་པར་ཐལ། འཁོར་གསུམ་དངོས་འགལ་དུ་
སོང་བའི་ཐལ་འགྱུར་ཡིན་པའི་ཕྱིར་ཏེ། མདུན་གྱི་སྐྱེས་བུ་ལན་འདེབས་པ་ལ་དེ་
ལྟར་སོང་བའི་ཐལ་འགྱུར་ཡིན་པའི་ཕྱིར། འདོད་ན། བསྐལ་དོན་ཡོད་པར་ཐལ། ལན་
གྱིས་བཟློག་པར་མི་ནུས་པའི་ཐལ་ངག་ཡོད་པ་གང་ཞིག རྒྱུ་མཚན་མཚུངས་པའི་ཕྱིར་
ཞེ་ན། མི་རིགས་ཏེ། འགའ་ཞིག་ནི། ཆོས་ཅན་ལ་ཟོལ་ཞུགས་པའི་ཚིག་འཁྲི་འབའ་
ཞིག་ཡིན་ཞིང་། འགའ་ཞིག་ནི། གོ་རྒྱུ་ཡོད་ཀྱང་རིགས་པས་བརྟགས་པའི་ཚེ། འཁོར་
གསུམ་གང་རུང་ལ་ལན་དོན་མཐུན་གདབ་པར་ནུས་པའི་ཕྱིར། མདོར་ན་མདུན་གྱི་སྐྱེས་
བུ་ལན་འདེབས་པའི་གཞལ་བྱ་མ་ཡིན་ན། གཞལ་བྱ་མ་ཡིན་པས་ཁྱབ་པར་ཐལ། དེ་
ལ་བསྐལ་དོན་ཡིན་ན། བསྐལ་དོན་ཡིན་པས་ཁྱབ་པའི་ཕྱིར། གཞན་ཡང་། གང་ཟག་
དེས་ལན་གྱིས་བཟློག་པར་མི་ནུས་པའི་ཐལ་ངག་ཡིན་ན། ལན་གྱིས་བཟློག་པར་མི་
ནུས་པའི་ཐལ་ངག་ཡིན་པས་ཁྱབ་པར་ཐལ། མདུན་གྱི་སྐྱེས་བུ་ལན་འདེབས་པས་
ལན་གྱིས་བཟློག་པར་མི་ནུས་པའི་ཐལ་ངག་ཡིན་ན། ལན་གྱིས་བཟློག་པར་མི་ནུས་
པའི་ཐལ་ངག་ཡིན་པས་ཁྱབ་པའི་ཕྱིར། འདོད་ན། སྒྲ་ཆོས་ཅན། མ་བྱས་པར་ཐལ།
རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ལན་གྱིས་བཟློག་པར་མི་ནུས་
པའི་ཐལ་ངག་ཡིན་པར་ཐལ། རང་ཉིད་ཐལ་འགྱུར་ཡང་དག་ཏུ་སོང་པའི་རྒོལ་བས་ལན་
གྱིས་བཟློག་པར་མི་ནུས་པའི་ཐལ་ངག་ཡིན་པའི་ཕྱིར་ཏེ། མདུན་གྱི་སྐྱེས་བུ་ལན་
འདེབས་པ་ལ་འཁོར་གསུམ་དངོས་འགལ་དུ་སོང་བའི་ཐལ་འགྱུར་ཡིན་པའི་ཕྱིར།
འདོད་མི་ནུས་ཏེ། ལྷས་བྱིན་ལ་འཁོར་གསུམ་དངོས་འགལ་དུ་སོང་བའི་ཐལ་འགྱུར་
རྣམས་ལ་མཆོད་སྦྱིན་གྱིས་ལན་གདབ་པར་ནུས་པའི་ཕྱིར་ཏེ། ལྷས་བྱིན་ལ་འཁོར་
~62~

གསུམ་དངོས་འགལ་དུ་སོང་ན། མཆོད་སྦྱིན་ལ་འཁོར་གསུམ་དངོས་འགལ་དུ་སོང་
བས་མ་ཁྱབ་པ་གང་ཞིག ལྷས་སྦྱིན་ཡོད་པའི་ཕྱིར་ཏེ། ཊཱིཀྐ་ལས། དེས་ན་མ་དམིགས་
པའི་རྟགས་ཡང་དག་གང་ཞིག སྨྲ་བ་པོའི་འདོད་པས་དམིགས་པའི་དགག་བྱའི་ཆོས་སུ་
བཏགས་པའི་དོན་དེ་སྤྱིར་ཡོད། དེ་ཡོད་ན་ཕྱི་རྒོལ་གྱིས་དམིགས་སུ་རུང་བས་མ་ཁྱབ་
པ་ནི། མི་སྣང་བ་མ་དམིགས་པའི་རྟགས་ཀྱི་དོན་ཡིན་གྱི། དགག་བྱའི་ཆོས་ཀྱི་ཡུལ་དེ་
ཡོད་ཀྱང་། ལྟར་མི་རུང་བ་ཞེས་མི་སྦྱོར་ཏེ། དེ་ལྟར་ན་གཞི་དེར་དགག་བྱའི་ཆོས་ཀྱི་
ཡུལ་དེ་མེད་པར་ཐལ། དེར་དགག་བྱའི་ཆོས་དེ་མེད་པའི་ཕྱིར། འོ་ན། ཁྱོད་ལ་ཡང་
གཞི་དེར་དགག་བྱའི་ཆོས་སུ་བཏགས་པའི་དོན་མེད་པར་ཐལ། དེར་དགག་བྱའི་ཆོས་
མེད་པའི་ཕྱིར། ཞེས་པ་མཚུངས་སོ་ཞེ་ན། འབྲེལ་བ་ཅུང་ཟད་ཀྱང་མེད་དེ། སྒྲ་རྟག་པར་
བཏགས་པའི་དོན་མི་སྲིད་པར་ཐལ། སྒྲ་རྟག་པ་མི་སྲིད་པའི་ཕྱིར་ཞེས་པའི་དོན་ནི་དེ་
སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག དེ་སྒྲུབ་ཀྱི་ཤེས་འདོད་ཆོས་ཅན་
གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་ཀྱི་ཡུལ་ཡོད་ཀྱང་ལྟར་མི་རུང་བ། དེ་སྒྲུབ་ཀྱི་མི་
སྣང་བ་མ་དམིགས་པའི་རྟགས་ཡང་དག་གི་མཚན་ཉིད་ཡིན་ནོ། ཞེ་ན། མདུན་གྱི་སྐྱེས་
བུ་ལན་འདེབས་པས་ཤ་ཟ་ཚད་མས་མ་དམིགས་པ་ཆོས་ཅན། མདུན་གྱི་གཞི་འདིར་
མདུན་གྱི་སྐྱེས་བུ་ལན་འདེབས་པའི་རྒྱུད་ཀྱི་ཤ་ཟ་ཡོད་པར་ངེས་པའི་བཅད་ཤེས་དོན་
མཐུན་གྱི་ཡུལ་མེད་པར་ཐལ། མདུན་གྱི་གཞི་འདིར་མདུན་གྱི་སྐྱེས་བུ་ལན་འདེབས་
པའི་རེ་རྒྱུད་ཀྱི་ཤ་ཟ་ཡོད་པར་ངེས་པའི་བཅད་ཤེས་དོན་མཐུན་མེད་པའི་ཕྱིར། དེར་ཐལ།
དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་པའི་ཕྱིར། འདོད་མི་ནུས་
པར་ཐལ། མདུན་གྱི་གཞི་འདི་ཉིད་མདུན་གྱི་སྐྱེས་བུ་ལན་འདེབས་པའི་རྒྱུད་ཀྱི་ཤ་ཟ་
ཡོད་པར་ངེས་པའི་བཅད་ཤེས་དོན་མཐུན་དེའི་ཡུལ་ཡིན་པའི་ཕྱིར། དེར་ཐལ། མདུན་
གྱི་སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་པར་ངེས་པའི་བཅད་ཤེས་དོན་མཐུན་
63~

ནི་ཡོད། མདུན་གྱི་གཞི་འདི་ཉིད་ཤ་ཟ་ཡོད་པར་རྟོགས་པའི་བཅད་ཤེས་ཀྱི་ཡུལ་ཡིན་
པའི་ཕྱིར་ཏེ། བུམ་པས་དག་པའི་ས་ཕྱོགས་འདི་ཉིད། བུམ་པ་ཡོད་པར་རྟོགས་པའི་
བཅད་ཤེས་ཀྱི་ཡུལ་ཡིན་པའི་ཕྱིར། རྩ་བའི་ཐལ་འགྱུར་ལ་མ་ཁྱབ་ན། མཚན་ཉིད་
རིགས་པ་འབུད། དེ་ལ་ཁོ་ན་རེ། མདུན་གྱི་གཞི་འདིར། མདུན་གྱི་སྐྱེས་བུ་ལན་
འདེབས་པའི་རྒྱུད་ཀྱི་ཤ་ཟ་ཡོད་པར་ངེས་པའི་བཅད་ཤེས་དོན་མཐུན་ཆོས་ཅན། ཁྱོད་
ཡོད་པར་ཐལ། ཁྱོད་ཀྱི་ཡུལ་ཡོད་པའི་ཕྱིར། ཞེས་པ་ནི། སློབ་པའི་རྒྱུད་ཀྱི་རྣམ་མཁྱེན་
།།...ཆོས་ཅན། ཐལ ཁྱོད་ཐོབ་བྱ་ཡིན་པའི་ཕྱིར་ཞེས་པ་དང་། ལོང་བའི་
རྒྱུད་ཀྱི་གཟུགས་ཆོས་ཅན། ཁྱོད་འཛིན་དབང་མངོན་ཡོད་པར་ཐལ། ཁྱོད་གཟུགས་
ཡིན་པའི་ཕྱིར་ཞེས་པ་དང་། སངས་རྒྱས་འཕགས་པའི་རྒྱུད་ཀྱི་སྒྲིབ་པ་ཆོས་ཅན།
ཁྱོད་ཡོད་པར་ཐལ། ཁྱོད་ཡོད་པར་རྟོགས་པའི་ཚད་མ་ཡོད་པའི་ཕྱིར། ཞེས་པ་རྣམས་
ནི་ཚིག་འཁྲི་འབའ་ཞིག་ཡིན་ཏེ། དེ་ལྟར་བྱས་ན། གསུང་རབ་ཀྱི་བརྡ་ཆད་ཅུང་ཟད་ཀྱང་
བཞག་ཏུ་མེད་པར་འགྱུར་རོ། །འོ་ན་ཁྱོད་ལྟར་ན་ཞེས་སོགས་ཀྱི་དོན་ནི། མདུན་གྱི་
གཞི་འདིར་མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་
དོན་མཐུན་མེད་པར་སྒྲུབ་པའི་དགག་བྱའི་ཆོས་སུ་བཏགས་པའི་དོན་མེད་པར་ཐལ།
མདུན་གྱི་གཞི་འདིར་མདུན་གྱི་སྐྱེས་བུ་ལན་འདེབས་པའི་རྒྱུད་ཀྱི་ཤ་ཟ་ཡོད་པར་ངེས་
པའི་བཅད་ཤེས་དོན་མཐུན་མེད་པའི་ཕྱིར། འདོད་ན། ཤ་ཟ་དེ་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་ཡིན་པ་འབུད་ཅེས་པ་ཡིན་ལ། དེ་ལ་སྒྲ་རྟག་པར་བཏགས་
པའི་དོན་མེད་པར་ཐལ། སྒྲ་རྟག་པ་མེད་པའི་ཕྱིར། ཁྱབ་པ་ཁས། འདོད་མི་ནུས་ཏེ། སྒྲ་
དེ་སྒྲ་རྟག་པར་བཏགས་པའི་དོན་ཡིན་པའི་ཕྱིར་ཏེ། སྒྲ་དེ་སྒྲ་རྟག་པར་སྒྲོ་འདོགས་པའི་
འདོགས་གཞི་ཡིན་པའི་ཕྱིར་ཏེ། སྒྲ་དེ་སྒྲ་རྟག་པར་ཞེན་པའི་ཞེན་གཞི་ཡིན་པའི་ཕྱིར།
འོན་ཀྱང་བློ་གྲོས་ཞིབ་མོས་རྣམ་བཤད་ཀྱི་དགོངས་པ་བཙལ་བར་བྱའོ། །དམ་པའི་
·64

རྣམ་སྤྲུལ་བསམ་གྱིས་མི་ཁྱབ་ཅིང་། །དེ་ཉིད་སྨོད་པ་ཉེས་པའི་འབྱུང་ཁུངས་
སུ། །རྒྱལ་བས་མདོ་རྒྱུད་ཀུན་ལས་གསུངས་པས་ན། །གཞན་ལ་སྐྱོན་བརྗོད་ནམ་ཡང་
མི་བྱེད་ཅིང༌། །དག་སྣང་ཕྱོགས་མེད་འབྱོངས་པའི་གཤོག་ཡངས་ཀྱིས། །སྒྲོ་སྐུར་
མཐའ་ཡི་གཡེང་བ་ཉམ་ང་བ། །བདེ་བླག་སྤངས་ཏེ་བདེན་གཉིས་ནམ་མཁའ་
ལ། །ཐོགས་མེད་བགྲོད་པའི་དཔལ་དང་ལྡན་གྱུར་ཅིག ༈ གཏན་ཚིགས་བྱེ་བྲག་ཅེས་
སོགས་ཀྱི་སྐབས་སུ། སྣང་རུང་མ་དམིགས་པའི་རྟགས་ཡང་དག་གི་མཚན་ཉིད་ལ། དེ་
སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་
ཀྱི་དགག་བྱའི་ཆོས་མེད་ངེས་སྒྲུབ་པར་ནུས་པ་དང་། དེ་གང་ཞིག དེ་སྒྲུབ་ཀྱི་ཤེས་
འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་ན་
སྣང་རུང་ཡིན་པས་ཁྱབ་པ་དང་། དེ་གང་ཞིག དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་ཡོད་ན། དེ་སྒྲུབ་ཀྱི་ཕྱི་རྒོལ་ཡང་དག་ལ་སྣང་རུང་ཡིན་པས་ཁྱབ་བོ་ཞེ་ན། དང་
པོ་ལ། མདུན་གྱི་སྐྱེས་བུ་ལན་འདེབས་པས་ཤ་ཟ་ཚད་མས་མ་དམིགས་པ་ཆོས་ཅན།
མདུན་གྱི་གཞི་འདིར་མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཤ་ཟ་ཡོད་ངེས་ཀྱི་་
བཅད་ཤེས་དོན་མཐུན་མེད་པར་སྒྲུབ་པའི་དགག་བྱའི་ཆོས་སུ་བཏགས་པའི་དོན་མེད་
ངེས་སུ་སྒྲུབ་ནུས་པར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར་ཏེ། ཁྱོད་དེ་སྒྲུབ་ཀྱི་མ་
དམིགས་པའི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་
དག་ཡིན་ན། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཡིན་མི་
དགོས་པའི་ཕྱིར། དེར་ཐལ། སྔར་གོང་དུ་བསྒྲུབས་ཟིན་པའི་ཕྱིར། འདོད་ན། མདུན་གྱི་
གཞི་འདིར་ཤ་ཟ་མེད་ངེས་སུ་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་
ཕྱིར།གཉིས་པ་ལ། དེ་ཆོས་ཅན། དེ་སྒྲུབ་ཀྱི་མཚོན་བྱ་དེར་ཐལ། དེ་སྒྲུབ་ཀྱི་མཚན་
ཉིད་དེའི་ཕྱིར། དེར་ཐལ། དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག མདུན་
~65-

གྱི་གཞི་འདིར་ཤ་ཟ་ཡོད་ན་སྣང་རུང་ཡིན་དགོས་པའི་ཕྱིར། འདོད་ན་སོང་། དེ་མ་ཡིན་
པར་ཐལ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་
པ་ཁས། གསུམ་པ་ལ། བྱས་པ་ཆོས་ཅན། བུམ་པ་རྟག་པ་མ་ཡིན་པར་སྒྲུབ་པའི་དགག་
བྱའི་ཆོས་སུ་བཏགས་པའི་དོན་ཡོད་ན། དེ་དེ་སྒྲུབ་ཀྱི་ཕྱི་རྒོལ་ཡང་དག་ལ་སྣང་རུང་
ཡིན་པས་ཁྱབ་པར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར། འདོད་ན། བུམ་པས་དག་པའི་
ས་ཕྱོགས་ཆོས་ཅན། དེར་ཐལ། དེའི་ཕྱིར། རྟགས་གྲུབ་པར་ཐལ། རྟག་པ་ཡོད་པའི་
ཕྱིར། འདོད་མི་ནུས་པར་ཐལ། དེ་སྒྲུབ་ཀྱི་ཕྱི་རྒོལ་ཡང་དག་མེད་པའི་ཕྱིར། དེར་ཐལ།
བུམ་པ་མེད་པའི་ཕྱིར། དེར་ཐལ། བུམ་པའི་དགག་གཞི་ཡིན་པའི་ཕྱིར་ཞེས་པ་ནི་
གྲགས་ཚོད་དང་བསྟུན་པ་ཡིན་ལ། འདིར་དགག་གཞི་མའི་མཐའ་ཅུང་ཟད་དཔྱད་ན།
ཁ་ཅིག་ན་རེ། གཟུགས་མེད་ཁམས་ཆོས་ཅན། གཟུགས་མེད་པར་ཐལ། གཟུགས་ཀྱི་
དགག་གཞི་ཡིན་པའི་ཕྱིར་ཏེ། གཟུགས་དགག་པའི་གཞི་ཡིན་པའི་ཕྱིར་ཏེ། གཟུགས་
མེད་པའི་ཁམས་ཡིན་པའི་ཕྱིར། འདོད་ན། གཟུགས་ཡོད་པར་ཐལ། སངས་རྒྱས་ཀྱི་
གཟུགས་སྐུ་ཡོད་པའི་ཕྱིར་ཏེ། སངས་རྒྱས་ཀྱི་བསྟན་པ་ཡོད་པའི་ཕྱིར་ཏེ། མངོན་པར་
རྟོགས་པའི་ཡོན་ཏན་ཡོད་པའི་ཕྱིར། གཞན་ཡང་། སྒྲ་ཆོས་ཅན། ཁྱོད་རྟག་པ་མེད་པར་
རྟོགས་པའི་ཚད་མ་མེད་པར་ཐལ། ཁྱོད་དེ་མེད་པར་རྟོགས་པའི་ཚད་མའི་དགག་གཞི་
ཡིན་པའི་ཕྱིར། ཡང་བུམ་པས་དག་པའི་ས་ཕྱོགས་ཆོས་ཅན། གཞི་གྲུབ་ན། བུམ་པ་
མེད་པས་ཁྱབ་པར་ཐལ། བུམ་པ་མེད་པའི་ཕྱིར། འདོད་ན། གཞལ་བྱ་དེ་བུམ་པས་དག་
པའི་ས་ཕྱོགས་ན་བུམ་པ་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། འདོད་
པའི་ཕྱིར། འདོད་ན། ཤེས་བྱ་ཆོས་ཅན། བུམ་པ་མེད་པར་ཐལ། གཞལ་བྱ་ཡིན་པའི་
ཕྱིར། མ་ཁྱབ་ན། བུམ་པས་དག་པའི་ས་ཕྱོགས་ཆོས་ཅན། གཞལ་བྱ་དེ། བུམ་པས་
དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས་ན་བུམ་པ་མེད་
~66~

པར་སྒྲུབ་པའི་རྟགས་ཡང་དག་ཡིན་པར་ཐལ། གཞལ་བྱ་ཡིན་ན། བུམ་པ་མེད་པས་མ་
ཁྱབ་པ་གང་ཞིག བུམ་པས་དག་པའི་ས་ཕྱོགས་ཆོས་ཅན། གཞལ་བྱ་དེ་བུམ་པས་དག་
པའི་ས་ཕྱོགས་ན་བུམ་པ་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། གཞི་གྲུབ་
པའི་ཕྱིར་ཞེས་པའི་ཐལ་འགྱུར་ལ་འདོད་ལན་འདེབས་རིགས་པའི་ཕྱིར། རྟགས་ཁས་
སོ། །འདོད་ན། སྒྲ་ཆོས་ཅན། སྒྲ་མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ། དེ་
སྒྲུབ་ཀྱི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སྒྲ་མི་རྟག་
པ་ཚད་མས་ངེས་པའི་གང་ཟག་ཡིན་ན། སྒྲ་དེ་སྒྲ་མི་རྟག་པར་ཚད་མས་ངེས་པའི་གང་
ཟག་ཡིན་དགོས་པའི་ཕྱིར། ཡང་། བུམ་པས་དག་པའི་ས་ཕྱོགས་ཆོས་ཅན།བུམ་པ་
མེད་པར་ཐལ།བུམ་པས་དག་པའི་ས་ཕྱོགས་ན། བུམ་པ་མེད་པའི་ཕྱིར། ཞེས་དང་། དེ་
ཆོས་ཅན། བུམ་པ་མེད་པར་ཐལ། དེ་ཆོས་ཅན་གྱི་སྟེང་དུ་བུམ་པ་མེད་པའི་ཕྱིར་ཞེས་
པའི་ཐལ་འགྱུར་དེ་རྣམས་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། བུམ་
པས་དག་པའི་ས་ཕྱོགས་ན་བུམ་པ་མེད་པ་དེ། སྔ་མའི་རྟགས་གསལ་གྱི་གཞི་མཐུན་
དང་། དེ་ཆོས་ཅན་གྱི་སྟེང་དུ་བུམ་པ་མེད་པ་ནི། ཕྱི་མའི་རྟགས་གསལ་གྱི་གཞི་མཐུན་
ཡིན་པའི་ཕྱིར། རྟགས་ཁས། འདོད་ན། དེ་རྣམས་ཀྱི་ཁྱབ་པ་ཡོད་པར་ཐལ། འདོད་པ་
དེའི་ཕྱིར། འདོད་ན། ཤེས་བྱ་ཆོས་ཅན། བུམ་པ་མེད་པར་ཐལ། བུམ་པས་དག་པའི་ས་
ཕྱོགས་ན་བུམ་པ་མེད་པའི་ཕྱིར། ཁྱབ་པ་ཁས། ཡང་དེ་ཆོས་ཅན། བུམ་པ་མེད་པར་
ཐལ། བུམ་པས་དག་པའི་ས་ཕྱོགས་ཀྱི་སྟེང་དུ་བུམ་པ་མེད་པའི་ཕྱིར། རྟགས་ཁྱབ་
ཁས། ཡང་མེ་ཆེན་པོས་ཁྱབ་པར་ནོན་པ་ཆོས་ཅན། གཞི་གྲུབ་ན་གྲང་རེག་མེད་པས་
ཁྱབ་པར་ཐལ། གྲང་རེག་མེད་པའི་ཕྱིར། འདོད་ན། དེ་ཆོས་ཅན། དེ་ཆོས་ཅན་གྱི་སྟེང་
དུ་གཞི་གྲུབ་ན། དེ་ཆོས་ཅན་གྱི་སྟེང་དུ་གྲང་རེག་མེད་པས་ཁྱབ་པར་ཐལ། འདོད་པའི་
ཕྱིར། འདོད་ན། མེ་ཚད་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་
~67~

ཕྱིར་ཏེ། དེའི་དགག་གཞི་ཡིན་པའི་ཕྱིར། འདོད་མི་ནུས་པར་ཐལ། དེར་མེ་མེད་པ་གང་
ཞིག གྲང་རེག་ཡོད་པའི་ཕྱིར། དང་པོ་མ་གྲུབ་ན་སོང་། དེར་ཐལ། དེའི་དགག་གཞི་
ཡིན་པའི་ཕྱིར། ཁྱབ་གསལ་དངོས། གཞན་ཡང་། མེ་ཆེན་པོས་ཁྱབ་པར་ནོན་པའི་ཤར་
ཕྱོགས་ཆོས་ཅན། གཞི་གྲུབ་ན། དེ་ན་གྲང་རེག་མེད་པར་སྒྲུབ་པའི་ལྷན་ཅིག་མི་གནས་
འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་མེད་པས་ཁྱབ་པར་ཐལ། གཞི་
གྲུབ་ན། གྲང་རེག་མེད་པས་ཁྱབ་པའི་ཕྱིར། འདོད་ན། ཤེས་བྱ་ཆོས་ཅན། དེ་ན་གྲང་
རེག་མེད་པར་སྒྲུབ་པའི་ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་
ཀྱི་རྟགས་ཡང་དག་མེད་པར་ཐལ། དེ་ན་གཞི་གྲུབ་པའི་ཕྱིར། འདོད་ན། ཡོད་པར་ཐལ།
མེ་ཆེན་པོས་ཁྱབ་པར་ནོན་པ་དེ། དེ་ཡིན་པའི་ཕྱིར། གཞན་ཡང་། བུམ་པ་ཡོད་པར་
རྟོགས་པའི་རྣམ་མཁྱེན་གྱི་གཞལ་བྱ་ཆོས་ཅན། བུམ་པས་དག་པའི་ས་ཕྱོགས་ན་ཡོད་
པར་ཐལ། དེ་ཁྱོད་ཡིན་པའི་ཕྱིར། མ་གྲུབ་ན། བུམ་པ་ཡོད་པར་རྟོགས་པའི་རྣམ་མཁྱེན་
ཆོས་ཅན། བུམ་པས་དག་པའི་ས་ཕྱོགས་དེ་ཁྱོད་ཀྱི་གཞལ་བྱ་ཡིན་པར་ཐལ། ཁྱོད་
ཐམས་ཅད་མཁྱེན་པའི་ཡེ་ཤེས་ཡིན་པའི་ཕྱིར། གཞན་ཡང་བུམ་པ་དང་རྫས་ཐ་དད་
ཆོས་ཅན། བུམ་པས་དག་པའི་ས་ཕྱོགས་ན་ཡོད་པར་ཐལ། བུམ་པས་དག་པའི་ས་
ཕྱོགས་ཀྱི་སྟེང་ན་ཡོད་པའི་ཕྱིར་ཏེ། དེའི་སྟེང་དུ་འགོད་ཚུལ་དང་མཐུན་པར་ཡོད་པའི་
ཕྱིར། ཡང་བུམ་པས་དག་པའི་ས་ཕྱོགས་ཆོས་ཅན། བུམ་པ་ཡོད་པར་ཐལ། བུམ་པ་
རྟག་པ་མ་ཡིན་པར་སྒྲུབ་པའི་རྟགས་ཡང་དག་ཡོད་པའི་ཕྱིར་ཏེ། དེ་སྒྲུབ་ཀྱི་རྟགས་
འཛིན་སེམས་ཡོད་པའི་ཕྱིར་ཏེ། དེ་རྟོགས་པའི་རྗེས་དཔག་ཡོད་པའི་ཕྱིར། ཁྱབ་སྟེ།
བརྒྱུད་པ་ཡི་ནི་དངོས་པོ་ལ། འབྲེལ་ཕྱིར། ཞེས་སོགས་ཀྱི་གཞུང་དོན་གྲུབ་པའི་ཕྱིར།
ཡང་སྔོ་སྣང་དབང་ཤེས་ཆོས་ཅན། ཁྱོད་ཁྱོད་རང་གི་རྒྱུར་གྱུར་པའི་སྔོན་པོ་ལ་འབྲེལ་
བར་ཐལ། ཁྱོད་ཀྱི་རྒྱུར་གྱུར་པའི་སྔོན་པོ་ཡོད་པའི་ཕྱིར། འདོད་ན། སྔོན་པོ་ཚད་མས་
~68~

མ་དམིགས་པའི་ས་ཕྱོགས་ཆོས་ཅན། སྔོ་སྣང་དབང་ཤེས་མེད་པར་ཐལ། སྔོན་པོ་མེད་
པའི་ཕྱིར། རྟགས་ཁྱབ་ཁས་སོ། །འདོད་ན། དེ་ཡོད་པར་ཐལ། གངས་རི་སྔོན་པོར་སྣང་
བའི་དབང་ཤེས་ཡོད་པའི་ཕྱིར། གཞན་ཡང་། རྣམ་མཁྱེན་སྐད་ཅིག་གཉིས་པ་ཆོས་
ཅན། ཁྱོད་ཀྱི་རྒྱུར་གྱུར་པའི་བུམ་འཛིན་ཚད་མ་མེད་ན། ཁྱོད་མེད་པས་ཁྱབ་པར་ཐལ།
རྣམ་མཁྱེན་སྐད་ཅིག་དང་པོ་དེ་ཁྱོད་ཀྱི་རྒྱུ་ཡང་ཡིན། བུམ་པ་རྟོགས་པའི་ཚད་མ་ཡང་
ཡིན་པའི་གཞི་མཐུན་ཡིན་པའི་ཕྱིར། འདོད་ན། བུམ་པས་དག་པའི་ས་ཕྱོགས་ཆོས་
ཅན། དེར་ཐལ། དེའི་ཕྱིར། ཞེས་ཟེར། གཞན་དག་ན་རེ། ཤེས་བྱ་ཆོས་ཅན། གཞལ་བྱ་
དེ་བུམ་པས་དག་པའི་ས་ཕྱོགས་ན། བུམ་པ་ཡོད་པར་སྒྲུབ་པའི་རྟགས་ཡང་དག་ཡིན་
པར་ཐལ། གཞི་གྲུབ་ན། བུམ་པ་ཡོད་པས་ཁྱབ་པའི་ཕྱིར།རྟགས་ཁས། ཡང་དུ་བ་དེ། དུ་
ལྡན་གྱི་ལ་ལ་མེ་ཡོད་པར་སྒྲུབ་པའི་མི་མཐུན་ཕྱོགས་ལ་ཁྱབ་བྱེད་དུ་འཇུག་པའི་གཏན་
ཚིགས་སུ་ཐལ། གཞི་གྲུབ་ན། དུ་བ་ཡོད་པས་ཁྱབ་པའི་ཕྱིར། འདོད་ན། འབྲས་རྟགས་
ཡང་དག་ཕལ་ཆེར་མཐུན་ཕྱོགས་ལ་ཁྱབ་བྱེད་དུ་འཇུག་པར་ཐལ། འདོད་པ་དེའི་ཕྱིར།
འདོད་ན། དེའི་ཕྱིར་འབྲས་རྣམས་གཉིས་སུ་འཇུག ཅེས་མང་ཚིག་སྨོས་པ་ལ་དགོས་
པ་མེད་པར་ཐལ། འདོད་པའི་ཕྱིར། ཡང་བུམ་པ་ཚད་མས་མ་དམིགས་ན་བུམ་པ་ཡོད་
པས་ཁྱབ་པར་ཐལ། གཞི་གྲུབ་ན། བུམ་པ་ཡོད་པས་ཁྱབ་པའི་ཕྱིར། འདོད་ན། དེའི་
རྟགས་ཀྱིས་བུམ་པས་དག་པས་ས་ཕྱོགས་ན། བུམ་པ་མེད་པར་སྒྲུབ་པའི་ཁྱབ་པ་ཕྱིན་
ཅི་ལོག་ཏུ་ངེས་པར་ཐལ། འདོད་པ་དེའི་ཕྱིར། འདོད་ན། དེ་ཆོས་ཅན། དེ་སྒྲུབ་ཀྱི་
རྟགས་ཡང་དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་ཕྱིན་ཅི་ལོག་
ཏུ་ངེས་པའི་ཕྱིར། གཞན་ཡང་། བུམ་པ་ཚད་མས་མ་དམིགས་པ་དེ། དེའི་ས་ཕྱོགས་ན།
བུམ་པ་མེད་པར་རྟོགས་པའི་ཚད་མ་ཡོད་པར་སྒྲུབ་པའི་རྟགས་ཡང་དག་ཏུ་ཐལ། དེ་དེ་
ན་བུམ་པ་ཡོད་པར་རྟོགས་པའི་ཚད་མ་མེད་པར་སྒྲུབ་པའི་རྟགས་ཡང་དག་ཡིན་པའི་
69

ཕྱིར་ཏེ། དེ་བུམ་པ་མེད་པར་སྒྲབ་པའི་རྟགས་ཡང་དག་ཡིན་པའི་ཕྱིར། རྩ་བར་འདོད་
ན། བུམ་པ་ཚད་མས་མ་དམིགས་པ་མེད་པར་ཐལ། བུམ་པ་མེད་པར་རྟོགས་པའི་ཚད་
མ་མེད་པའི་ཕྱིར། ཁྱབ་པ་ཁས་སོ། །མ་གྲུབ་ན། དེར་ཐལ། བུམ་པ་ཡོད་པའི་ཕྱིར།
དེར་ཐལ། གཞི་གྲུབ་པའི་ཕྱིར། གཞན་ཡང་། མེ་ཆེན་པོས་ཁྱབ་པར་ནོན་པ་དེ། དེའི་ས་
ཕྱོགས་ན་གྲང་རེག་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། གྲང་རེག་ཚད་
མས་མ་དམིགས་པ་དེ། དེ་ན། གྲང་རེག་མེད་པར་སྒྲུབ་པའི་རྟགས་ཡང་དག་ཡིན་པའི་
ཕྱིར། འདོད་ན། མེ་ཆེན་པོས་ཁྱབ་པར་ནོན་པའི་ས་ཕྱོགས་ཆོས་ཅན། གྲང་རེག་མེད་
པར་ཐལ། མེ་ཆེན་པོས་ཁྱབ་པར་ནོན་པའི་ཕྱིར། འདོད་ན། ཡོད་པར་ཐལ། གཞི་གྲུབ་
པའི་ཕྱིར། འཁོར་གསུམ། འདི་དག་གི་སྐྱོན་སྤོང་བར་འདོད་པ་ཁ་ཅིག སྒྲ་མི་རྟག་པ་མ་
ཡིན་པ་ཆོས་ཅན། ཁྱོད་ཀྱི་རྟགས་ཀྱིས་བུམ་པའི་དོན་སྤྱི་བདག་མེད་དུ་སྒྲུབ་པའི་ཁྱབ་
པ་ཕྱིན་ཅི་ལོག་ཏུ་ངེས་པར་ཐལ། ཁྱོད་ཡིན་ན། གང་ཟག་གི་བདག་ཡོད་དགོས་པའི་
ཕྱིར། འདོད་ན། དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་ངེས་པའི་ཕྱིར། གཞན་ཡང་། དུ་བ་དེ་དུ་ལྡན་གྱི་ལ་ལ་
མེ་ཡོད་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པར་ཐལ། དེ་དུ་ལྡན་གྱི་ལ་
ལ་མེས་དུ་བ་སྐྱེད་པའི་ནུས་པ་ཡོད་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་
འཇུག་པའི་ཕྱིར་ཏེ། མེས་དུ་བ་སྐྱེས་པའི་ནུས་པ་མེ་དང་གྲུབ་བདེ་རྫས་གཅིག་ཡིན་
པའི་ཕྱིར་ཏེ། དེ་ཡོད། ནུས་པ་དངོས་པོའི་རང་བཞིན་དུ། ཞེས་པའི་ལུང་དོན་གྲུབ་པའི་
ཕྱིར། །ཡང་ཁ་ཅིག མཚན་མོའི་རྒྱ་མཚོ་ཆོས་ཅན། ཁྱོད་ན་དུ་བ་མེད་དེ། ཁྱོད་ན་མེ་
མེད་པའི་ཕྱིར་ཞེས་དང་། མེ་ཆེན་པོས་ཁྱབ་པར་ནོན་པའི་ཤར་ཕྱོགས་ཆོས་ཅན། ཁྱོད་
ན་གྲང་རེག་མེད་དེ། ཁྱོད་ན་མེ་ཆེན་པོས་ཁྱབ་པར་ནོན་པའི་ཕྱིར་ཞེས་པ་རྣམས་དེ་
སྒྲུབ་ཀྱི་རྟགས་ཡང་དག་ཡིན་ནོ་ཞེས་ཟེར།གཞན་དག་ན་རེ། དུ་བའི་དུས་ཆོས་ཅན།
~70~

ཁྱོད་ན་དུ་བ་མེད་པར་ཐལ། ཁྱོད་ན་མེ་མེད་པའི་ཕྱིར། གཞན་ཡང༌། ཁྱོད་བྱས་པ་དེ།
སྒྲ་ཁྱོད་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། དམ་བཅའ་གཉིས་པོ་
རིགས་པའི་ཕྱིར། འདོད་ན། སྒྲ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པར་ཐལ། འདོད་པའི་ཕྱིར་ཞེས་གསུངས། བདག་མེད་རྟོགས་པའི་ཡེ་ཤེས་མེ་དཔུང་
གིས། །བདག་འཛིན་ཉེས་པའི་ཚང་ཚིང་ཀུན་བཅོམ་སྟེ། །ཐར་མཆོག་ལྟ་ན་སྡུག་པའི་
གྲོང་ཁྱེར་དུ། །སྐལ་བཟང་འཆི་མེད་ཚོགས་རྣམས་འཁྲིད་པར་ཤོག ཅེས་པ་འདི་ནི་
བར་སྐབས་ཀྱི་ཚིགས་སུ་བཅད་པའོ། ༈ འགལ་དང་འབྲས་བུ་དག་གྲུབ་དང་། ཞེས་
པའི་སྐབས་སུ། མཁས་པའི་དབང་པོ་ཁ་ཅིག ཁྱོད་དེ་སྒྲུབ་ཀྱི་མ་དམིགས་པའི་རྟགས་
ཡང་དག་ཡིན་པ་གང་ཞིག སྒྲུབ་པ་ཡིན་པ། ཁྱོད་དེ་སྒྲུབ་ཀྱི་འགལ་དམིགས་ཀྱི་རྟགས་
ཡང་དག་གི་མཚན་ཉིད། དེ་གང་ཞིག མེད་དགག་ཏུ་དམིགས་པ། དེ་སྒྲུབ་ཀྱི་འབྲེལ་ཟླ་
མ་དམིགས་པའི་རྟགས་ཡང་དག་གི་མཚན་ཉིད་ཅེས་གསུངས། གཞན་དག་ན་རེ། བུམ་
པ་མ་ཡིན་པ་ཆོས་ཅན། ཁྱོད་ཡོད་པ་འཇལ་བྱེད་ཀྱི་རྒོལ་བ་ལྷས་བྱིན་གང་ཟག་གི་
བདག་མེད་དུ་སྒྲུབ་པའི་འབྲེལ་ཟླ་མ་དམིགས་པའི་རྟགས་ཡང་དག་ཏུ་ཐལ། དེ་སྒྲུབ་ཀྱི་
མཚན་ཉིད་དེའི་ཕྱིར། འདོད་ན། བུམ་པ་མ་ཡིན་པ་ཡོད་པ་འཇལ་བྱེད་ཀྱི་རྒོལ་བ་ཆོས་
ཅན། །དངོས་པོ་མ་ཡིན་པར་ཐལ། མེད་དགག་ཡིན་པའི་ཕྱིར། མ་གྲུབ་ན་སོང་། དེར་
ཐལ། ལྷས་བྱིན་གང་ཟག་གི་བདག་མེད་དུ་སྒྲུབ་པའི་འབྲེལ་ཟླ་མ་དམིགས་པའི་རྟགས་
ཡང་དག་ཡིན་པའི་ཕྱིར། འཁོར་གསུམ། །གཞན་ཡང་། ཕྱི་མ་དེ་ཆོས་ཅན།དེ་སྒྲུབ་ཀྱི་
འགལ་དམིགས་ཀྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར།
འདོད་ན། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་མ་ཡིན་པར་ཐལ།
འདོད་པ་དེའི་ཕྱིར། འཁོར་གསུམ། གཞན་ཡང་། །དེ་ཆོས་ཅན། སྒྲུབ་པ་མ་ཡིན་པར་
ཐལ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་ཡིན་པའི་ཕྱིར། འདོད་ན། མེད་
~71~

དགག་ཡིན་པར་ཐལ། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་ཡིན་པའི་
ཕྱིར། འདོད་ན། དེ་མ་ཡིན་པར་ཐལ། སྒྲུབ་པ་ཡིན་པའི་ཕྱིར་ཞེས་ཟེར་ཞིང་། །ཁྱོད་དེ་
སྒྲུབ་ཀྱི་རྟགས་ཡང་དག་ཡིན་ན། ཁྱོད་ཡོད་པས་ཁྱབ་ཅེས་ཟེར་རོ། རི་བོང་གི་རྭ་མེད་
པ་འཇལ་བྱེད་ཀྱི་རྒོལ་བ་ཆོས་ཅན། ཁྱོད་ལྷས་བྱིན་བདག་མེད་དུ་སྒྲུབ་པའི་རྟགས་ཡང་
དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། འདོད་ན་འགྲིག རི་བོང་གི་
རྭ་ཆོས་ཅན། ཁྱོད་ཡོད་པར་ཐལ། ཁྱོད་མེད་པ་འཇལ་བྱེད་ཀྱི་རྒོལ་བ་ལྷས་བྱིན་བདག་
མེད་དུ་སྒྲུབ་པའི་རྟགས་ཡང་དག་ཡིན་པའི་ཕྱིར། འཁོར་གསུམ། གཞན་ཡང་། ཆོས་དེ་
ཁྱོད་མི་རྟག་པར་སྒྲུབ་པའི་རྟགས་ཡང་དག་ཡིན་ན། ཁྱོད་མི་རྟག་པ་ཡིན་པས་མ་ཁྱབ་
བམ་ཁྱབ། མ་ཁྱབ་ན་འབུད། གལ་ཏེ་ཁྱབ་ན། བུམ་པ་རྟག་པ་མེད་པར་རྟོགས་པའི་རྒོལ་
བ་ཆོས་ཅན། ཁྱོད་ལྷས་བྱིན་བདག་མེད་དུ་སྒྲུབ་པའི་རྟགས་ཡང་དག་ཡིན་པར་ཐལ།
ཁྱོད་དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། འདོད་ན་སོང་། རྟག་པ་མེད་པར་རྟོགས་
པའི་རྒོལ་བ་ལྷས་བྱིན་ཆོས་ཅན། ཁྱོད་མི་རྟག་པ་མ་ཡིན་པར་ཐལ། ཁྱོད་མེད་པའི་
ཕྱིར། འདོད་ན་སོང་། དེ་ཆོས་ཅན། ཁྱོད་མི་རྟག་པ་ཡིན་པར་ཐལ། བུམ་པ་ཁྱོད་མི་
རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འཁོར་གསུམ། གཞན་ཡང་། ཁྱོད་
དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་རྟགས་ཡང་དག་ཡོད་པས་ཁྱབ་པ་དང་
ཁྱོད་ཆོས་དེ་གཞི་དེར་སྒྲུབ་པའི་རྟགས་ཡང་དག་ཡིན་ན། ཁྱོད་གཞི་དེ་ལ་འབྲེལ་པས་
ཁྱབ་པ་དང་། ཁྱོད་མེད་ན། ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་པས་ཁྱབ་པ་དང་།
ཁྱོད་མེད་ན། ཁྱོད་གཞི་དེ་ལ་མ་འབྲེལ་པས་ཁྱབ་ཅེས་ཟེར་བ་ནང་འགལ་ཏེ། འདི་ལྟར།
རི་བོང་གི་རྭ་ཆོས་ཅན། མེད་པ་འཇལ་བྱེད་ཀྱི་རྒོལ་བ་ལྷས་བྱིན་མི་རྟག་པར་སྒྲུབ་པའི་
རྟགས་ཡང་དག་ཡོད་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར།ཡང་དེ་
ཆོས་ཅན། ཁྱོད་མི་རྟག་པ་ལ་འབྲེལ་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་
~72~

པའི་ཕྱིར། འདོད་ན། ཁྱོད་དེ་ལ་མ་འབྲེལ་པར་ཐལ། ཁྱོད་མེད་པའི་ཕྱིར། ཡང་ཁྱོད་དེ་
སྒྲུབ་ཀྱི་རྟགས་ཡང་དག་མ་ཡིན་པར་ཐལ། ཁྱོད་མེད་པའི་ཕྱིར། གཞན་ཡང་། བརྗོད་
པར་བྱ་བ་མང་སྟེ། རྟོགས་པར་སླ་བས་བཞག་གོ ནོར་བུ་དོར་ནས་མཆིང་བུ་ལེན་པ་
དང་། །བདུད་རྩི་དོར་ནས་ངན་སྐྱུགས་འཚོལ་བ་ལྟར། ། ལེགས་བཤད་ལམ་ནི་རྩ་བཞིན་
འདོར་བ་དང་། །ཚིག་ཕྲེང་ངང་པས་པད་མཚོ་ཇི་བཞིན་དུ། །བསྟེན་པའི་སྐྱེ་བོ་འདི་ཀུན་
བདུད་ཀྱིས་བསླུས། །ཤེས་ལྡན་གཟུ་བོར་གནས་པའི་སྐལ་ལྡན་དག །ངོ་མཚར་ཐུབ་
པའི་གསུང་རབ་རིན་ཆེན་གྱིས། །རང་གི་འདོད་དགུ་མ་ལུས་བསྒྲུབ་ན་ལེགས། །ཞེས་
པ་འདི་ནི་བར་སྐབས་ཀྱི་ཚིགས་སུ་བཅད་པའོ། མཚན་ཉིད་དང་པོ་ལ། བྱས་པ་ནམ་ཡིན་
1:|:ཀྱི 1:|
པ་ལས་ལོག་པ་ཆོས་ཅན། ཁྱོད་སྒྲུབ་པ་ཡིན་པར་ཐལ།
སྒྲུབ་པའི་འགལ་དམིགས་ཀྱི་རྟགས་ཡང་དག་ཡིན་པའི་ཕྱིར། འདོད་ན། དེ་མ་ཡིན་
པར་ཐལ། ཁྱོད་གཞན་སེལ་ཡིན་པའི་ཕྱིར། ཁྱབ་རྟགས་སྒྲུབ་བྱེད་འོག་ཏུ་འཆད། རྩ་
བར་རྟགས་མ་གྲུབ་ན། དེ་ཆོས་ཅན། དེར་ཐལ། དེ་སྒྲུབ་ཀྱི་མ་དམིགས་པའི་རྟགས་
ཡང་དག་གང་ཞིག དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་མ་ཡིན་
པའི་ཕྱིར། མ་གྲུབ་ན། མེད་དགག་ཏུ་ཐལ། མ་གྲུབ་པ་དེའི་ཕྱིར། །འཁོར་གསུམ། འདིར་
ཊཱིཀ་ཆེན་གཉིས་སུ། ཚད་མས་དགག་པ་བྱེད་པའི་ཚེ། དགག་གཞི་ཕྱི་རྒོལ་སོ་སོ་སྐྱེ་
བོའི་མངོན་སུམ་ལ་སྣང་དུ་རུང་བ་དང་། མི་རུང་བ་གཉིས་ལས། ཕྱི་མ་ལྟར་ན་མངོན་
སུམ་ཚད་མས་དགག་པ་བྱེད་པ་མི་སྲིད་དེ། དེ་ལྟར་ན་དགག་གཞི་དང་བྲལ་བའི་མེད་
དགག་ཡན་གར་བ་མངོན་སུམ་གྱིས་གཟུང་དགོས་ན་དེ་མི་རུང་བའི་ཕྱིར་རོ། །སོ་སོ་
སྐྱེ་བོའི་མངོན་སུམ་གྱིས་དགག་གཞི་དངོས་སུ་རྟོགས་པའི་ཤུགས་ལ་མེད་དགག་
རྟོགས་པ་ནི་ངེས་པར་ཁས་བླང་དགོས་ཏེ། མངོན་སུམ་ལ་ཤུགས་རྟོགས་མེད་པར་
འདོད་པ་ནི། རིགས་པ་དང་ཤིན་ཏུ་འགལ་བར་རྟོགས་སོ། །དེས་ན་དགག་གཞི་མངོན་
~73~

སུམ་ལ་སྣང་དུ་མི་རུང་བ་ལ། ཚད་མས་དགག་པ་བྱེད་པའི་ཚེ་ངེས་པར་རྗེས་དཔག་
འཇུག་དགོས་པ་ཡིན་ནོ། །དང་པོ་གཞིར་བྱས་པ་ལ། དགག་བྱའི་ཆོས་ཕྱི་རྒོལ་གྱི་
མངོན་སུམ་ལ་སྣང་དུ་རུང་བ་དང་། མི་རུང་བ་གཉིས་སུ་ངེས་པ་ལ། སྣང་དུ་མི་རུང་བ་
ལ་རྟགས་ཀྱིས་དགག་པ་བྱེད་པའི་ཚེ། མི་སྣང་བ་མ་དམིགས་པའི་གཏན་ཚིགས་
འཇུག་པའི་དུས་ཡིན་ནོ། །དགག་བྱའི་ཆོས་ཀྱི་ཡུལ་ཅེས་ཟེར་མོད་ཀྱང་། དོན་འདྲ་བ་
ཡིན་ནོ། །དགག་བྱའི་ཆོས་ཕྱི་རྒོལ་གྱི་མངོན་སུམ་ལ་སྣང་རུང་གཞིར་བྱས་པ་ལ།
དགག་གཞི་དེའི་སྟེང་དུ་ཕྱི་རྒོལ་གྱི་མངོན་སུམ་ལ་སྣང་དུ་རུང་མི་རུང་གཉིས་སུ་ངེས་
པ་ལ། སྣང་དུ་རུང་ན་ཚད་མས་དགག་པ་བྱེད་པའི་ཚེ། ཕལ་ཆེར་མངོན་སུམ་གྱིས་
དགག་པ་བྱེད་ལ་རྗེས་དཔག་གིས་བྱེད་ན། རང་བཞིན་མ་དམིགས་པའི་གཏན་ཚིགས་
དངོས་འཇུག་པའི་དུས་ཡིན་ནོ། །དགག་གཞི་དེའི་སྟེང་དུ་ཡོད་ཀྱང་ཕྱི་རྒོལ་གྱི་མངོན་
སུམ་ལ་སྣང་དུ་མི་རུང་བ་ཡིན་ན། དགག་བྱའི་ཆོས་དེའི་འབྲེལ་ཡུལ་ཡོད་ན་སྣང་རུང་
དང་། འགལ་ཟླ་ཡོད་ན་སྣང་རུང་གཉིས་སུ་ངེས་ལ། དང་པོ་ལྟར་ན། འབྲེལ་ཡུལ་
བཀག་ནས་འགོག་པ། འབྲེལ་ཟླ་མ་དམིགས་པའི་གཏན་ཚིགས་འཇུག་པའི་དུས་ཡིན་
ནོ། །འབྲེལ་ཡུལ་ལ། ངོ་བོ་རྒྱུ་འབྲས་གསུམ་དུ་ངེས་ལ། ངོ་བོ་ལ་ཁྱབ་ཆུང་བ་དང་། །ཆེ་
བ་དང༌། མཉམ་པ་གསུམ་དུ་ངེས་ལ། །ཁྱབ་ཆུང་བ་བཀག་པས་འགོག་མི་ནུས་ཤིང་།
ཁྱབ་ཆེ་བ་བཀག་ནས་འགོག་ན། ཁྱབ་བྱེད་མ་དམིགས་པའི་གཏན་ཚིགས་འཇུག་པའི་
དུས་ཡིན་ནོ། །ཁྱབ་མཉམ་པ་བཀག་པས་འགོག་པ་ནི། སྔར་བཤད་པའི་རང་བཞིན་མ་
དམིགས་པའི་གཏན་ཚིགས་དང་འཆད་པར་འགྱུར་བའི་དངོས་འབྲས་མ་དམིགས་པའི་
གཏན་ཚིགས་འཇུག་པའི་དུས་ཡིན་ནོ།།རྒྱུ་ཡོད་ན་སྣང་རུང་ཡིན་ན། རྒྱུ་མ་དམིགས་
པའི་གཏན་ཚིགས་འཇུག་པའི་དུས་ཡིན་ལ། དགག་བྱའི་ཆོས་ཀྱི་འབྲས་བུ་ཡོད་ན།
སྣང་རུང་ཡིན་ན། འབྲས་བུ་ཙམ་བཀག་པས་འགོག་མི་ནུས་པས་དངོས་འབྲས་བཀག་
74~

པའི་སྒོ་ནས་འགོག་དགོས་པས། དངོས་འབྲས་མ་དམིགས་པའི་གཏན་ཚིགས་འཇུག་
པའི་དུས་སོ། །དེ་ལྟར་ན་འབྲེལ་ཟླ་མ་དམིགས་པའི་གཏན་ཚིགས་དེ་བཞིར་ངེས་པ་ཡིན་
ནོ། །དགག་བྱའི་ཆོས་དེའི་འགལ་ཟླ་ཡོད་ན། སྣང་རུང་ཡིན་ན། འགལ་ཟླ་བསྒྲུབ་ནས་
འགོག་པ་འགལ་དམིགས་ཀྱི་གཏན་ཚིགས་འཇུག་པའི་དུས་ཡིན་ཏེ། །འབྲེལ་ཡུལ་ལ་
གསུམ་དུ་ངེས་པ་བཞིན་དུ། འགལ་ཟླ་ལ་ཡང་གསུམ་དུ་ངེས་ཏེ། དགག་བྱའི་ཆོས་ཀྱི་
ངོ་བོའི་འགལ་ཟླ་དང༌། རྒྱུའི་འགལ་ཟླ་དང༌། འབྲས་བུའི་འགལ་ཟླའོ། །དང་པོ་ལ།
དགག་བྱའི་ཆོས་ཀྱི་ངོ་བོའི་འགལ་ཟླ་དངོས་དང༌། འགལ་ཟླ་དངོས་དེའི་འ༴'་བུ་ཡོད་
སྣང་རུང་ཡིན་ན། རང་བཞིན་འགལ་དམིགས་དང་། འགལ་འབྲས་དམིགས་པའི་
གཏན་ཚིགས་འཇུག་པའི་དུས་ཡིན་ནོ། ། རང་བཞིན་འགལ་དམིགས་དེས། རང་གི་
འགལ་ཟླ་དངོས་འགོག་པ་ན། ·དེ་དང་བདག་གཅིག་པའི་ཁྱབ་བྱེད་འགོག་ནུས་པས།
ཁྱབ་བྱེད་འགལ་དམིགས་དེས་འཕངས་པར་ཤེས་པར་བྱའོ། །དགག་བྱའི་ཆོས་ཀྱི་
རྒྱུའི་འགལ་ཟླ་ཡོད་ན། སྣང་རུང་ཡིན་ན་ཡང་རྒྱུའི་འགལ་ཟླ་དངོས་དང༌། རྒྱུའི་འགལ་
ཟླའི་འབྲས་བུ་གཉིས་སྒྲུབ་པས་འགོག་ནུས་པས་རྒྱུ་འགལ་དམིགས་དང་། རྒྱུ་དང་
འགལ་བའི་འབྲས་བུ་དམིགས་པ་འཇུག་པའི་དུས་ཡིན་ནོ། །དགག་བྱའི་ཆོས་དེའི་
འབྲས་བུའི་འགལ་ཟླ་ཡོད་ན། སྣང་རུང་ཡིན་ན། རྟགས་སུ་བཀོད་པ་དེའི་འགལ་ཟླའི་
རྒྱུ་ཙམ་འགོག་མི་ནུས་པས། དངོས་རྒྱུ་འགོག་པ་འབྲས་བུ་འགལ་དམིགས་འཇུག་
པའི་དུས་ཡིན་ནོ། །དེ་ལས་གཞན་དུ་ཙན་དན་གྱི་མེས་གྲང་རེག་འགོག་པ་འགལ་ཁྱབ་
དམིགས་པའི་གཏན་ཚིགས་ཟུར་པར་འདོད་པ་ནི། ཙན་དན་གྱི་མེའི་སྤུ་རིས་ཟིན་ན་
ཡང༌། མེས་གྲང་རེག་འགོག་པ་ཉིད་ལས་མ་འདས་པས། འགལ་དམིགས་ཀྱི་གཏན་
ཚིགས་དངོས་ཁོ་ན་འོ། །དེ་ལྟར་དགག་རྟགས་འཇུག་ཚུལ་ལ་དཔྱད་ན། འབྲེལ་ཟླ་མ་
དམིགས་པ་བཞི་དང་། འགལ་ཟླ་དམིགས་པ་དྲུག་ཁོ་ན་རིགས་པས་འཐད་པས། དེ་ལ་
-75~

དགོངས་ནས། སློབ་དཔོན་གྱིས། དེ་ལྟར་ན་མི་དམིགས་པ་འདི་ནི་སྦྱོར་བའི་བྱེ་བྲག་
གིས་རྣམ་པ་བཅུ་ཡིན་ནོ། །ཞེས་གསུངས་པར་གདོན་མི་ཟའོ། །འདི་དག་གི་དོན་ལ་
མཁས་པ་ཁ་ཅིག་ན་རེ། གཏན་ཚིགས་འདི་དག་གི་འཇུག་དུས་འགལ་བ་ཁོ་ན་ཡིན་ནོ་
ཞེས་ཟེར། མི་རིགས་པར་ཐལ། མེ་ཆེན་པོས་ཁྱབ་པར་ནོན་པའི་ཤར་ཕྱོགས་སུ་གྲང་
རེག་ཚད་མས་མ་དམིགས་པར་ཚད་མས་གྲུབ་ཅིང་། བསྒྲུབ་བྱ་ལ་ཤེས་འདོད་དང་ལྡན་
པའི་ཕྱི་རྒོལ་དེ་དང་། དེར་མེ་ཆེན་པོས་ཁྱབ་པར་ནོན་པའི་དངོས་པོ་ཚད་མས་གྲུབ།
བསྒྲུབ་བྱ་ལཤེས་འདོད་དང་ལྡན་པའི་ཕྱི་རྒོལ་མི་འགལ་བའི་ཕྱིར། གཞན་ཡང་། དེ་མི་
རིགས་པར་ཐལ། དུ་བ་ཚད་མས་མ་དམིགས་པ་དེ་མཚན་མོའི་རྒྱ་མཚོ་ན། དུ་བ་ཚད་
མས་མ་དམིགས་པའི་རྟགས་ཀྱིས། དུ་བ་མེད་པར་སྒྲུབ་དགོས་ཀྱི་ཕྱི་རྒོལ་དེའི་ངོར་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། དེར་ཐལ། མཚན་མོའི་རྒྱ་མཚོའི་སྟེང་དུ་དུ་བ་
ཚད་མས་མ་དམིགས་པ་དང༌། དུ་བ་མེད་པ་གཉིས་ལ་ངེས་དཀའ་སླའི་ཁྱད་པར་ཡོད་
པའི་ཕྱིར། །དེར་ཐལ། མཚན་མོའི་རྒྱ་མཚོའི་སྟེང་དུ་དེ་གཉིས་ལ་མཚན་མཚོན་གྱི་
རྣམ་གཞག་འཐད་པའི་ཕྱིར་ཏེ། དེ་ན་དུ་བ་མེད་པར་སྒྲུབ་པའི་ཚེ། དོན་སྒྲུབ་ཀྱི་རྟགས་
དང་། ཐ་སྙད་སྒྲུབ་ཀྱི་རྣམ་གཞག་འཐད་པའི་ཕྱིར། གཞན་ཡང་། མཚན་མོའི་རྒྱ་མཚོ་ན།
དུ་བ་མེད་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་མེད་པར་ཐལ། དུ་
བ་ཚད་མས་མ་དམིགས་པ་དེ། དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། འདོད་ན།
དེ་ན་མེ་མེད་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་མེད་པར་ཐལ་
ལོ། །འདོད་ན། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་
རྟགས་ཡང་དག་མེད་པར་ཐལ། འདོད་པའི་ཕྱིར། འདོད་ན། །མེ་ཚད་མས་དམིགས་པ་
དེ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་
ཅན། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། ཁྱོད་མེ་ཡོད་པའི་མཚན་ཉིད་
~76~

ཡིན་པའི་ཕྱིར། །གཞན་ཡང་།དུ་བ་ཚད་མས་མ་དམིགས་པ་དེ། མཚན་མོའི་རྒྱ་མཚོ་
ན་དུ་བ་མེད་པར་བསྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ།
མཚན་མོའི་རྒྱ་མཚོའི་སྟེང་དུ་དེ་ཚད་མས་མ་དམིགས་པ་དེ། མཚན་མོའི་རྒྱ་མཚོ་ན།
དུ་བ་མེད་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། དེར་ཐལ། མཚན་མོའི་རྒྱ་
མཚོའི་སྟེང་དུ་དུ་བ་ཚད་མས་མ་དམིགས་པ་དང༌། དུ་བ་མེད་པ་ལ། ངེས་དཀའ་སླའི་
ཁྱད་པར་མེད་པའི་ཕྱིར། རྟགས་རྣམས་ཁས་ཏེ། དུ་བ་ཚད་མས་མ་དམིགས་པ་དེ་
མཚན་མོའི་རྒྱ་མཚོ་ན་དུ་བ་མེད་པར་སྒྲུབ་པའི་རྟགས་ཡང་དག་ཏུ་ཁས་མ་བླངས་པའི་
ཕྱིར། རྩ་བར་འདོད་ན། དུ་བ་ཚད་མས་མ་དམིགས་པ་ཆོས་ཅན། དུ་བ་ཚད་མས་མ་
དམིགས་པའི་ས་ཕྱོགས་ན་དུ་བ་མེད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱ་ཡིན་པར་ཐལ། འདོད་པའི་ཕྱིར། འདོད་ན། མ་ཡིན་པར་ཐལ། །དེ་ན་དུ་བ་མེད་པར་
སྒྲུབ་པའི་རྟགས་ཡང་དག་ཡིན་པའི་ཕྱིར་ཏེ། དུ་བ་མེད་པའི་མཚན་ཉིད་ཡིན་པའི་ཕྱིར།
རང་ལུགས་གོ་བདེ་བར་བརྗོད་ན། འདུས་མ་བྱས་ཀྱི་ནམ་མཁའ་དངོས་མེད་དུ་རྟོགས་
པའི་ཚུར་མཐོང་གི་དབང་མངོན་མེད་དེ།དེ་ཚུར་མཐོང་གི་དབང་མངོན་ལ་མི་སྣང་བའི་
ཕྱིར། དེའི་སྟེང་དུ་དངོས་པོ་འགོག་པའི་ཚེ་ན། རྗེས་སུ་དཔག་པའི་ཚད་མ་འཇུག་
དགོས་ཏེ། ཚུར་མཐོང་གི་དབང་མངོན་གྱིས་དེ་དངོས་མེད་དུ་མི་རྟོགས་པའི་ཕྱིར། མི་
ང་བ་མ་དམིགས་པའི་གཏན་ཚིགས་འཇུག་པའི་དུས་བཞག་ཏུ་ཡོད་དེ། །མདུན་གྱི་
གཞི་འདི་མངོན་སུམ་ལ་སྣང་དུ་རུང་ཞིང་དེར་ཤ་ཟ་ཡོད་ཀྱང་སྣང་དུ་མི་རུང་བའི་ཕྱི་
རྒོལ་གྱི་ངོར། མི་སྣང་བ་མ་དམིགས་པའི་གཏན་ཚིགས་འཇུག་པའི་ཕྱིར། འབྲེལ་ཟླ་མ་
དམིགས་པའི་གཏན་ཚིགས་འཇུག་པའི་དུས་བཞག་ཏུ་ཡོད་དེ། མཚན་མོའི་རྒྱ་མཚོའི་
སྟེང་དུ་དུ་བའི་འབྲེལ་ཡུལ་ཡོད་ན། སྣང་དུ་རུང་བའི་ཕྱི་རྒོལ་གྱི་ངོར། དེ་ན་དུ་བ་མེད་
པར་སྒྲུབ་པའི་འབྲེལ་ཟླ་མ་དམིགས་པའི་གཏན་ཚིགས་འཇུག་པའི་ཕྱིར། རྒྱུ་མ་
~77~

དམིགས་པའི་གཏན་ཚིགས་འཇུག་དུས་བཞག་ཏུ་ཡོད་དེ། དེ་ན་མེ་སྣང་རུང་མ་
དམིགས་པར་སྒྲུབ་པའི་ཕྱི་རྒོལ་གྱི་ངོར། མེ་མེད་པ་དེ། དེ་ན་དུ་བ་མེད་པར་སྒྲུབ་པའི་
རྟགས་ཡང་དག་གང་ཞིག མེ་དུ་བའི་རྒྱུ་ཡིན་པའི་ཕྱིར། ཁྱབ་བྱེད་མ་དམིགས་པའི་
གཏན་ཚིགས་འཇུག་དུས་བཞག་ཏུ་ཡོད་དེ། །ཕུ་རྫ་འཐུག་པོ་དང་ལྡན་པའི་ཤིང་གིས་
དག་པའི་བྲག་རྫོང་ན། ཤིང་སྣང་རུང་མ་དམིགས་པར་སྒྲུབ་པའི་གང་ཟག་གི་ངོར། ཤིང་
མེད་པ་དེ། དེ་ན་ཤ་པ་མེད་པར་སྒྲུབ་པའི་རྟགས་ཡང་དག་གང་ཞིག ཤིང་དེ་ཤ་པའི་ཁྱབ་
བྱེད་ཡིན་པའི་ཕྱིར། རང་བཞིན་མ་དམིགས་པའི་གཏན་ཚིགས་འཇུག་པའི་དུས་བཞག་
ཏུ་ཡོད་དེ། བུམ་པ་ཚད་མས་མ་དམིགས་པ་དེ་དེའི་ས་ཕྱོགས་ན་བུམ་པ་སྣང་རུང་མ་
དམིགས་པར་སྒྲུབ་པའི་རྒོལ་བའི་ངོར། དེ་ན་བུམ་པ་མེད་པར་སྒྲུབ་པའི་རྟགས་ཡང་
དག་གང་ཞིག བུམ་པ་ཚད་མས་མ་དམིགས་པ་དེ། བུམ་པ་མེད་པའི་འཇོག་བྱེད་ཡིན་
པའི་ཕྱིར། དངོས་འབྲས་མ་དམིགས་པའི་གཏན་ཚིགས་འཇུག་དུས་བཞག་ཏུ་ཡོད་དེ།
དུ་བ་མེད་པ་དེ། དང་རྭ་བླ་གབ་མེད་པ་ན། དུ་བ་སྣང་རུང་མ་དམིགས་པར་སྒྲུབ་པའི་
རྒོལ་བའི་ངོར་དེ་ན་དུ་བའི་དངོས་རྒྱུ་མེད་པར་སྒྲུབ་པའི་རྟགས་ཡང་དག་གང་ཞིག དུ་བ་
དེ་དུ་བའི་དངོས་རྒྱུ་དེའི་དངོས་འབྲས་ཡིན་པའི་ཕྱིར། འགལ་དམིགས་ཀྱི་གཏན་
ཚིགས་འཇུག་དུས་བཞག་ཏུ་ཡོད་དེ། མེ་ཆེན་པོས་ཁྱབ་བར་ནོན་པའི་ཤར་ཕྱོགས་སུ་
གྲང་རེག་གི་འགལ་ཟླ་དམིགས་པར་གྱུར་པའི་ཚེ། དེ་ན་གྲང་རེག་མེད་པར་སྒྲུབ་པའི་
འགལ་དམིགས་ཀྱི་གཏན་ཚིགས་འཇུག་པའི་ཕྱིར། རང་བཞིན་འགལ་དམིགས་ཀྱི་
གཏན་ཚིགས་འཇུག་དུས་བཞག་ཏུ་ཡོད་དེ། མེ་ཆེན་པོས་ཁྱབ་པར་ནོན་པ་དེ། དེའི་
ཤར་ཕྱོགས་སུ། དེ་ཉིད་དམིགས་པར་སྐྱབ་པའི་ཕྱི་རྒོལ་གྱི་ངོ་བོར། དེ་ན་གྲང་རེག་
མེད་པར་སྒྲུབ་པའི་རང་བཞིན་འགལ་དམིགས་ཀྱི་རྟགས་ཡང་དག་ཡིན་པའི་ཕྱིར་ཏེ།
དེ་དེ་སྒྲུབ་ཀྱི་རྟགས་ཡང་དག་གང་ཞིག མེ་ཆེན་པོ་དེ་གྲང་རེག་གི་འགལ་ཟླ་དངོས་ཡིན་
~78~

པའི་ཕྱིར།: ཁྱབ་བྱེད་འགལ་དམི་ཀས་ཀྱི་གཏན་ཚིགས་འཇུག་དུས་བཞག་ཏུ་ཡོད་དེ།
མེ་ཆེན་པོས་ཁྱབ་པར་ནོན་པ་དེ། སྔར་གྱི་ཕྱི་རྒོལ་དེའི་ངོར། དེའི་ཤར་ཕྱོགས་ན་ཁ་
བའི་རེག་པ་རྒྱུན་ཆགས་མེད་པར་སྒྲུབ་པའི་ཁྱབ་བྱེད་འགལ་དམིགས་ཀྱི་གཏན་
ཚིགས་ཡང་དག་ཡིན་བའི་ཕྱིར་ཏེ། དེ་དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་
གང་ཞིག མེ་ཆེན་པོས་ཁྱབ་པར་ནོན་པ་དེ། ཁ་རེག་གི་ཁྱབ་བྱེད་དུ་གྱུར་པའི་གྲང་
རེག་དང་འགལ་བའི་རང་བཞིན་ཡིན་པའི་ཕྱིར། འགལ་འབྲས་དམིགས་པའི་རྟགས་
ཡང་དག་འཇུག་དུས་བཞག་ཏུ་ཡོད་དེ། དུ་བ་དྲག་འཕྱུར་བས་ཁྱབ་པར་ནོན་པ་དེ། དེའི་
ཤར་ཕྱོགས་ན་དེ་ཉིད་དམིགས་པར་སྒྲུབ་པའི་ཕྱི་རྒོལ་གྱི་ངོར།དེ་ན་གྲང་རེག་མེད་པར་
སྒྲུབ་པའི་འགལ་འབྲས་དམིགས་པའི་གཏན་ཚིགས་ཡང་དག་ཡིན་པའི་ཕྱིར་ཏེ། དེ་དེ་
སྒྲུབ་ཀྱི་རྟགས་ཡང་དག་གང་ཞིག ཁོ་མེ་ཆེན་པོས་ཁྱབ་པར་ནོན་པའི་འབྲས་བུ་ཡིན་
པའི་ཕྱིར། རྒྱུ་འགལ་དམིགས་ཀྱི་གཏན་ཚིགས་འཇུག་པའི་དུས་བཞག་ཏུ་ཡོད་དེ། མེ་
ཆེན་པོས་ཁྱབ་པར་ནོན་པ་དེ། དེའི་ཤར་ཕྱོགས་ན། དེ་ཉིད་དམིགས་པར་སྒྲུབ་པའི་ཕྱི་
རྒོལ་གྱི་ངོར། དེ་ན་གྲང་འབྲས་སྤུ་ལོང་བྱེད་མེད་པར་སྒྲུབ་པའི་རྒྱུ་འགལ་དམིགས་ཀྱི་
གཏན་ཚིགས་ཡང་དག་ཡིན་པའི་ཕྱིར་ཏེ།དེ་དེ་སྒྲུབ་ཀྱི་འགལ་དམིགས་ཀྱི་རྟགས་ཡང་
དག་གང་ཞིག དེ་གྲང་རེག་གི་འགལ་ཟླ་དངོས་ཡིན་པའི་ཕྱིར། རྒྱུ་དང་འགལ་བའི་
འབྲས་བུ་དམིགས་པའི་གཏན་ཚིགས་འཇུག་དུས་བཞག་ཏུ་ཡོད་དེ། དུ་བ་དྲག་འཕྱུར་
བས་ཁྱབ་པར་ནོན་པ་དེ། དེའི་ཤར་ཕྱོགས་ན། དེ་ཉིད་དམིགས་པར་སྒྲུབ་པའི་ཕྱི་རྒོལ་
གྱི་ངོར། དེ་ན་གྲང་འབྲས་སྤུ་ལོང་བྱེད་མེད་པར་སྒྲུབ་པའི་རྒྱུ་དང་འགལ་བའི་འབྲས་བུ་
དམིགས་པའི་རྟགས་ཡང་དག་ཡིན་པའི་ཕྱིར་ཏེ། དེ་དེ་སྒྲུབ་ཀྱི་འགལ་དམིགས་ཀྱི་
རྟགས་ཡང་དག་གང་ཞིག མེ་དེ་གྲང་འབྲས་སྤུ་ལོང་བྱེད་ཀྱི་རྒྱུར་གྱུར་པའི་གྲང་རེག་
དང་འགལ། ཁོ་དེའི་འབྲས་བུ་ཡིན་པའི་ཕྱིར།༈ རྒྱུ་ཚོགས་པ་ལས་འབྲས་སྐྱེ་བར་ཞེས་
~79.

པའི་སྐབས་སུ། ཁ་ཅིག་ན་རེ། ནས་ས་ཆུ་ལུད་དྲོད་གཤེར་ཚོགས་པ་ཆོས་ཅན། ཁྱོད་
ཀྱི་ཞིང་ཤར་མ་རང་འབྲས་ནས་མྱུག་འབྱུང་རུང་དུ་སྒྲུབ་པའི་རང་བཞིན་གྱི་རྟགས་ཡང་
དག་ཡིན་ཏེ།ཁྱོད་དེ་སྒྲུབ་གྱི་སྒྲུབ་རྟགས་ཡང་དག་གང་ཞིག ཁྱོད་རང་འབྲས་ནས་
མྱུག་འབྱུང་རུང་ལ་བདག་གཅིག་ཏུ་འབྲེལ་བའི་ཕྱིར་ཞེས་གསུངས།གཞན་དག་ན་རེ།
ས་བོན་བྱ་རོག་གིས་འདོན་པར་ངེས་པའི་ནས་ས་ཆུ་ལུད་དྲོད་གཤེར་ཚོགས་པའི་ཞིང་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། རང་འབྲས་ནས་མྱུག་གི་དགག་
གཞི་ཡིན་པའི་ཕྱིར། མཁས་པ་གཞན་དག་ན་རེ། ཟླ་བ་ཞེས་པའི་སྒྲ་ཚད་མས་མ་
དམིགས་པའི་ས་ཕྱོགས་ཆོས་ཅན། ཟླ་བ་ཞེས་པའི་སྒྲས་བརྗོད་རུང་མ་ཡིན་པར་ཐལ།
དེ་མེད་པའི་ཕྱིར། ཞེས་གསུངས། འོ་ན། ས་བོན་བྱ་རོག་གིས་འདོན་པར་ངེས་པའི་
ཞེས་སོགས་ཀྱི་ཞིང་ཆོས་ཅན།་ནས་ཀྱི་མྱུ་གུ་ཡོད་པར་ཐལ། ནས་ཡོད་པའི་ཕྱིར།
གསལ་བ་ཁས། ཁྱབ་སྟེ། ནས་ཡིན་ན་རང་རྒྱུ་ལས་སྐྱེས་པས་ཁྱབ་པའི་ཕྱིར། གཞན་
ཡང་། རི་བོང་གི་རྭ་ཆོས་ཅན། རང་འབྲས་མེད་པར་ཐལ། རང་འབྲས་ནས་མྱུག་མེད་པ་
གང་ཞིག རྒྱུ་མཚན་མཚུངས་པའི་ཕྱིར། དང་པོ་ཁས། འདོད་ན། རང་གི་འབྲས་བུ་སྐྱེད་
བྱེད་མེད་པར་ཐལ། འདོད་པའི་ཕྱིར། འདོད་ན། རང་གི་འབྲས་བུ་སྐྱེད་པར་བྱེད་པ་དེ།
རྒྱུའི་མཚན་ཉིད་མ་ཡིན་པར་ཐལ། འདོད་པའི་ཕྱིར། འདོད་ན། རྒྱུ་ལ་མཚན་ཉིད་མེད་
པར་ཐལ། འདོད་པའི་ཕྱིར། མ་ཁྱབ་ན། རང་གི་འབྲས་བུ་སྐྱེད་པར་བྱེད་པ་ཆོས་ཅན།
ཁྱོད་རྒྱུའི་མཚན་ཉིད་མ་ཡིན་ན། རྒྱུ་ལ་མཚན་ཉིད་མེད་དགོས་པར་ཐལ། ཁྱོད་རྒྱུའི་
མཚན་ཉིད་ཡིན་པའི་ཕྱིར། །གཞན་ཡང་། རི་བོང་གི་རྭ་ཆོས་ཅན། རང་གི་གཞལ་བྱ་
མེད་པར་ཐལ། རང་འབྲས་ནས་མྱུག་འབྱུང་རུང་མེད་པ་གང་ཞིག རྒྱུ་མཚན་མཚུངས་
པའི་ཕྱིར། འདོད་ན། དེ་ལ་གསར་དུ་མི་སླུ་བའི་རིག་པ་མེད་པར་ཐལ། །འདོད་པའི་
ཕྱིར། འདོད་ན། ཚད་མ་ལ་མཚན་ཉིད་མེད་པར་ཐལ། འདོད་པའི་ཕྱིར། མ་ཁྱབ་ན།
80~

རང་གི་གཞལ་བྱ་ལ་གསར་དུ་མི་སླུ་བའི་རིག་པ་ཆོས་ཅན། ཁྱོད་ཚད་མའི་མཚན་ཉིད་
མ་ཡིན་ན། ཚད་མ་ལ་མཚན་ཉིད་མེད་པས་ཁྱབ་པར་ཐལ། ཁྱོད་ཚད་མའི་མཚན་ཉིད་
ཡིན་པའི་ཕྱིར། ཟླ་བ་ཞེས་པའི་སྒྲ་ཚད་མས་མ་དམིགས་པའི་ས་ཕྱོགས་ཆོས་ཅན། ཟླ་
བ་ཞེས་པའི་སྒྲ་ཡོད་པར་ཐལ། ཟླ་བ་འཛིན་པའི་རྟོག་པ་ཡོད་པའི་ཕྱིར་ཏེ། ཟླ་བའི་དོན་
སྤྱི་ཡོད་པའི་ཕྱིར། ནས་ས་ཆུ་ལུད་དྲོད་གཤེར་ཚོགས་པ་ཆོས་ཅན། འབྱུང་དུ་རུང་བའི་
ནས་མྱུག་དང་བདག་ཉིད་གཅིག་ཡིན་པར་ཐལ། ཁྱོད་ནས་མྱུག་འབྱུང་རུང་དང་བདག་
ཉིད་གཅིག་ཡིན་པའི་ཕྱིར། རྟགས་གསལ་ཁས། ཁ་ཅིག་ན་རེ། ས་བོན་བྱ་རོག་གིས་
འདོན་པར་ངེས་པའི་ནས་ས་ཆུ་ལུད་དྲོད་གཤེར་ཚོགས་པའི་ཞིང་ཆོས་ཅན། རང་
འབྲས་ནས་མྱུག་འབྱུང་རུང་མ་ཡིན་པར་ཐལ། རང་གི་འབྲས་བུར་གྱུར་བའི་ནས་ཀྱི་མྱུ་
གུ་དེ་འབྱུང་དུ་རུང་བ་མ་ཡིན་པའི་ཕྱིར། མ་གྲུབ་ན། དེའི་འབྲས་བུར་གྱུར་པའི་ནས་ཀྱི་
མྱུ་གུ་ཆོས་ཅན། ཁྱོད་འབྱུང་རུང་མ་ཡིན་པར་ཐལ། ཁྱོད་མེད་པའི་ཕྱིར། ཞེས་ཟེར།
གཞན་དག་ན་རེ། དེ་འདྲའི་ཞིང་དེ་ཡོད་མེད་ཐེ་ཚོམ་ཟ་གསུངས། དང་པོ་མི་རིགས་ཏེ།
་མཐའ་ལ་གནས་པའི་སེམས་དཔའི་རྣམ་མཁྱེན་ཆོས་ཅན། འབྱུང་རུང་མ་ཡིན་
རྒྱུན་མ
པར་ཐལ། མེད་པའི་ཕྱིར། འདོད་ན། དེའི་རྒྱུད་ལ་རྣམ་མཁྱེན་འབྱུང་རུང་མ་ཡིན་པར་
ཐལ། འདོད་པའི་ཕྱིར། གཉིས་པ་མི་རིགས་པར་ཐལ། ནས་ས་ཆུ་ལུད་དྲོད་གཤེར་
ཚོགས་པའི་ཞིང་ཡིན་ན། ནས་ཀྱི་མྱུ་གུ་སྐྱེས་ངེས་ཡིན་པས་མ་ཁྱབ་པའི་ཕྱིར། མ་གྲུབ་
ན། དེར་ཐལ། ནས་ས་ཆུ་ལུད་དྲོད་གཤེར་ཚོགས་པ་དེ། དེའི་ཞིང་སྟེང་ཤར་མ་ནས་
མྱུག་སྐྱེས་ངེས་སུ་སྒྲུབ་པའི་མ་ངེས་པའི་གཏན་ཚིགས་ཡིན་པའི་ཕྱིར་ཏེ། མ་ངེས་པ་ནི་
ཉིད་ཡིན་ཏེ། །ཞེས་པའི་ལུང་དོན་གྲུབ་པའི་ཕྱིར། ༈ ཚོགས་པ་གཅིག་ལ་རག་ལུས་
པའི། །ཞེས་པའི་སྐབས་སུ། ཁ་ཅིག་ན་རེ། བུ་རམ་གྱི་རོ་ད་ལྟར་བ་དེ། ཁ་ནང་བུ་རམ་
གོང་བུའི་སྟེང་ན་བུར་གཟུགས་ད་ལྟར་བ་ཡོད་པར་སྒྲུབ་པའི་འབྲས་རྟགས་ཡང་དག་
~81~

ཡིན་ཞེས་ཟེར། འོ་ན། དུ་བ་དེ། དུ་ལྡན་གྱི་ལ་ལ་བུད་ཤིང་གི་འགྱུར་བ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་ལ་ལ་
བུད་ཤིང་གི་འབྲས་བུ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། དེ་བུད་ཤིང་གི་འབྲས་བུ་དང་རྫས་གཅིག་ཡིན་པའི་ཕྱིར་།
གཞན་ཡང་། བུ་རམ་གྱི་རོ་གཟུགས་གཉིས་ལ་གོ་བྱ་གོ་བྱེད་ཀྱི་འབྲེལ་བ་མེད་པར་
ཐལ། དངོས་སུ་རྟགས་ཉིད་ཡིན་པས་ནི་མ་ཡིན་ཏེ། འབྲེལ་བ་མེད་པའི་ཕྱིར་རོ་ཞེས་
པའི་ལུང་དོན་གྲུབ་པའི་ཕྱིར། བུ་རམ་གྱི་གཟུགས་ད་ལྟར་བ་དེ། དེའི་སྟེང་ན་བུ་རམ་གྱི་
རོ་ད་ལྟར་བ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། དམ་བཅའ་དེ་
རིགས་པ་གང་ཞིག རྒྱུ་མཚན་མཚུངས་པའི་ཕྱིར། འདོད་ན། བུ་རམ་གྱི་རོ་གཟུགས་
གཉིས་པོ་ཕན་ཚུན་རྒྱུ་འབྲས་ཡིན་པར་ཐལ། འདོད་པའི་ཕྱིར། གཞན་ཡང་། རྒྱུ་ཚོགས་
པ་ལས་འབྲས་སྐྱེ་བར། །ཞེས་པའི་གཞུང་བརྩམས་པ་དགོས་མེད་དུ་ཐལ། སྐབས་
འདིར་བུ་རམ་གྱི་རོ་ད་ལྟར་བ་དེ། དེའི་སྟེང་ན་བུར་གཟུགས་ད་ལྟར་བ་ཡོད་པར་སྒྲུབ་
པའི་འབྲས་རྟགས་ཡང་དག་ཏུ་སྒྲུབ་རིགས་པའི་ཕྱིར། ཁ་ཅིག་ན་རེ། བུ་རམ་གྱི་རོ་ད་
ལྟར་བ་དེ་ཁ་ནང་བུ་རམ་གོང་བུའི་སྟེང་ན་བུར་གཟུགས་ད་ལྟར་བ་ཡོད་པར་སྒྲུབ་པའི་
མ་ངེས་པའི་གཏན་ཚིགས་ཡིན་ཏེ། རོ་གཟུགས་གཉིས་ལ་འབྲེལ་པ་མེད་པའི་ཕྱིར།
ཞེས་གསུངས། གཞན་དག་ན་རེ། དེ་དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་ཏེ།
ཕྱོགས་ཆོས་མ་ཡིན་པའི་ཕྱིར། ཞེས་གསུངས། མཁས་པ་ཁ་ཅིག རོ་གཟུགས་དེ་བྱུང་
དུ་འབྲེལ་ཏེ། ཆོས་དེ་ལ་དེ་བྱུང་དུ་འབྲེལ་ན། ཆོས་དེ་ལས་བྱུང་མི་དགོས་པའི་ཕྱིར་ཏེ།
དུ་བའི་དངོས་རྒྱུ་དུ་བ་ལ་དེ་བྱུང་དུ་འབྲེལ་བའི་ཕྱིར་ཏེ། དུ་བ་དེ་དུ་བའི་དངོས་རྒྱུའི་
འབྲེལ་ཡུལ་ཡིན་པའི་ཕྱིར་ཏེ། དུ་བ་མེད་པ་དེ། དུ་བས་དག་བའི་དང་རྭ་བླ་གབ་མེད་པ་
ན་དུ་བའི་དངོས་རྒྱུ་མེད་པར་སྒྲུབ་པའི་འབྲེལ་ཡུལ་མ་དམིགས་པའི་རྟགས་ཡང་དག་
~82 ~

ཡིན་པའི་ཕྱིར་ཏེ། དེ་དེ་སྒྲུབ་ཀྱི་དངོས་འབྲས་མ་དམིགས་པའི་རྟགས་ཡང་དག་ཡིན་
པའི་ཕྱིར། ཚུལ་འདི་ནི་རྒྱལ་ཚབ་དམ་པའི་དགོངས་པ་ཡིན་ཏེ། རིགས་ཐིགས་ཀྱི་
ཊཱིཀྐར། ཆོས་དེ་ལ་དེ་བྱུང་དུ་འབྲེལ་ན།ཆོས་དེ་ལས་བྱུང་མི་དགོས་པ་ཁོ་བོས་ཚད་མ་
རྣམ་པར་ངེས་པའི་ཊཱིཀྐར་བཤད་ཟིན་ཏོ། །ཞེས་གསུངས་ཤིང༌། རྣམ་ངེས་ཀྱི་ཊཱིཀྐར་
ཡང་། དངོས་འབྲས་མ་དམིགས་པའི་གཏན་ཚིགས་ནི། འབྲེལ་ཡུལ་མ་དམིགས་པའི་
གཏན་ཚིགས་ཡིན་པར་གསུངས་པའི་ཕྱིར། ཞེས་གསུངས། ༈ གང་ཞིག་མ་མཐོང་
ཙམ་གྱིས། །ཞེས་པའི་སྐབས་སུ། དེ་སྒྲུབ་ཀྱི་མ་ངེས་པའི་རྟགས་ཀྱི་རྣམ་བཞག་ལ། ཁ་
ཅིག་ན་རེ། མ་ངེས་པའི་རྟགས་ཀྱི་མཚན་ཉིད་ནི། དེ་སྒྲུབ་ཀྱི་ཕྱོགས་ཆོས་གང་ཞིག དེ་
སྒྲུབ་ཀྱི་ཁྱབ་པ་རྣལ་མར་ཡང་མ་ངེས་པ་དང་། དེ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་ཁྱབ་པ་རྣལ་མར་ཡང་མ་ངེས། ཕྱིན་ཅི་ལོག་ཏུ་ཡང་མ་ངེས་པ་དང་། དེ་སྒྲུབ་ཀྱི་ཕྱོགས་
ཆོས་ཅན་གྱི་གཏན་ཚིགས་ལྟར་སྣང་གང་ཞིག དེ་སྒྲུབ་ཀྱི་འགལ་རྟགས་མ་ཡིན་པ་
ཞེས་གསུངས། །དང་པོ་གཉིས་མི་རིགས་ཏེ། འགལ་བའི་གཏན་ཚིགས་རྣམས་ཀྱི་ཁྱབ་
པ་རྣལ་མར་ཡང་མ་ངེས་པའི་ཕྱིར། གསུམ་པ་ལ། བྱས་པ་ཆོས་ཅན། ཁྱོད་སྒྲ་རྟག་པར་
སྒྲུབ་པའི་ཕྱོགས་ཆོས་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་རྣལ་མར་ཡང་
མ་ངེས། ཕྱིན་ཅི་ལོག་ཏུ་ཡང་མ་ངེས་པར་ཐལ། ཁྱོད་སྒྲ་རྟག་པར་སྒྲུབ་པའི་ཕྱོགས་
ཆོས་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པའི་ཚུལ་གཉིས་རྣལ་མར་ཡང་མ་
ངེས། ཕྱིན་ཅི་ལོག་ཏུ་ཡང་མ་ངེས་པ་མ་ཡིན་པའི་ཕྱིར། ཞེས་པའི་ཐལ་འགྱུར་ཆོས་
ཅན། ཁྱོད་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པར་ཐལ། ཁྱོད་ལ་དེ་ལྟར་མི་
ཐེབས་ན། གང་ཟག་གི་བདག་ཡོད་དགོས་པའི་ཕྱིར། འདོད་ན་སོང་། བྱས་པ་ཆོས་ཅན།
དེ་སྒྲུབ་ཀྱི་མ་ངེས་པའི་གཏན་ཚིགས་མ་ཡིན་པར་ཐལ། དེ་སྒྲུབ་ཀྱི་འགལ་རྟགས་ཡིན་
པའི་ཕྱིར། འདོད་ན་སོང་། དེ་ཆོས་ཅན། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་ཀྱི་
-83 -

རྟགས་ཀྱིས་དེ་སྒྲུབ་ཀྱི་ཁྱབ་པའི་ཚུལ་གཉིས་རྣལ་མར་ཡང་མ་ངེས། ཕྱིན་ཅི་ལོག་ཏུ་ཡང་
མ་ངེས་པ་མ་ཡིན་པར་ཐལ། ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་མ་ཡིན་པའི་
ཕྱིར། འཁོར་གསུམ། བཞི་པ་ལ། སྒྲ་རྟག་པར་སྒྲུབ་པའི་ཕྱོགས་ཆོས་ཅན་གྱི་གཏན་
ཚིགས་ལྟར་སྣང་གང་ཞིག དེ་སྒྲུབ་ཀྱི་འགལ་རྟགས་ཆོས་ཅན། སྒྲ་ཁྱོད་ཡིན་པར་ཐལ།
སྒྲ་ཁྱོད་མིན་པ་མ་ཡིན་པའི་ཕྱིར་མ་གྲུབ་ན་འགྲིག སྒྲ་ཆོས་ཅན། དེར་ཐལ། དེ་སྒྲུབ་ཀྱི་
མ་ངེས་པའི་གཏན་ཚིགས་མ་ཡིན་པའི་ཕྱིར། འཁོར་གསུམ། ཁ་ཅིག་ན་རེ། དེ་སྒྲུབ་ཀྱི་
མ་ངེས་པའི་གཏན་ཚིགས་གང་ཞིག ཁྱོད་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་
གང་ཟག་གིས། དེ་སྒྲུབ་ཀྱི་མཐུན་ཕྱོགས་དང༌། མི་མཐུན་ཕྱོགས་གང་རུང་ལ་ཡོད་
པར་ངེས་ཤིང་། གཉིས་ཀ་ལ་ཡོད་པར་མ་ངེས་པ་དེ། དེ་སྒྲུབ་ཀྱི་ལྷག་ལྡན་གྱི་མ་ངེས་
པའི་གཏན་ཚིགས་ཀྱི་མཚན་ཉིད་ཅེས་ཟེར། འོ་ན། མཉན་བྱ་ཆོས་ཅན། སྒྲ་རྟག་པར་
སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར་ཏེ། ཁྱོད་དེ་སྒྲུབ་ཀྱི་
ཕྱོགས་ཆོས་ཅན་དུ་སོང་བའི་གང་ཟག་དེས་ཁྱོད་རྟག་མི་རྟག་གང་རུང་དུ་ཚད་མས་
ངེས་པའི་ཕྱིར་ཏེ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེའི་ངོར། སྒྲ་མི་རྟག་པར་སྒྲུབ་
པའི་ཕྱོགས་ཆོས་གང་ཞིག དེས་ཁྱོད་རྟག་མི་རྟག་གང་རུང་དུ་ཚད་མས་ངེས་པའི་ཕྱིར།
རྩ་བར་འདོད་མི་ནུས་ཏེ། ཁྱོད་དེ་སྒྲུབ་གྱི་ཐུན་མོང་གི་མ་ངེས་པའི་གཏན་ཚིགས་མ་
ཡིན་པའི་ཕྱིར། མཁས་པ་ཁ་ཅིག་ན་རེ། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན
ཚིགས་མེད་པར་ཐལ། རྒོལ་བ་དེའི་ངོར། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་
ཚིགས་ཡིན་ན། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་ཡིན་པས་མ་ཁྱབ་
པའི་ཕྱིར། མ་གྲུབ་ན། གཞལ་བྱ་ཆོས་ཅན། སྒྲ་རྟག་པར་སྒྲུབ་པའི་ལྷག་ལྡན་གྱི་མ་
པའི་གཏན་ཚིགས་ཡིན་པར་ཐལ། རྟག་པ་བསྐལ་དོན་དུ་སོང་བའི་གང་ཟག་གི་ངོར། དེ་
སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་ཡིན་པའི་ཕྱིར། མ་གྲུབ་ན། དེར་ཐལ།
84-

ངག་སྨྲ་བ་དེ། ཀུན་མཁྱེན་བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བའི་ལྷས་
བྱིན་ཀུན་མཁྱེན་མ་ཡིན་པར་སྒྲུབ་པའི་ལྷག་ལྡན་གྱི་གཏན་ཚིགས་གང་ཞིག རྒྱུ་མཚན་
མཚུངས་པའི་ཕྱིར་ཞེས་གསུངས་པའི་ཕྱིར། འདི་ལ་ཁ་ཅིག་ན་རེ། དེ་སྒྲུབ་ཀྱི་ཐུན་མོང་
གི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་ཡིན་
དགོས་པར་ཐལ། དེ་སྒྲུབ་ཀྱི་ལྷག་ལྡན་གྱི་གཏན་ཚིགས་མེད་པའི་ཕྱིར། འདོད་ན། དེ་སྒྲུབ་
ཀྱི་ཐུན་མོང་གི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་མཐུན་ཕྱོགས་མི་མཐུན་
ཕྱོགས་གཉིས་ཀ་ལ་ཡོད་དགོས་པར་ཐལ། དེ་ཡིན་ན་དེ་སྒྲུབ་ཀྱི་དངོས་མ་ངེས་ཀྱི་
གཏན་ཚིགས་ཡིན་དགོས་པའི་ཕྱིར། འདོད་ན། བྱས་པའི་རྒྱུ་ཆོས་ཅན། བྱས་པའི་ཉེར་
ལེན་མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པར་ཐལ། དེ་སྒྲུབ་ཀྱི་ཐུན་མོང་གི་
མ་ངེས་པའི་གཏན་ཚིགས་ཡིན་པའི་ཕྱིར། འདོད་ན། མ་ཡིན་པར་ཐལ། དེ་སྒྲུབ་ཀྱི་
མཐུན་ཕྱོགས་ཁོ་ན་ལ་ཡོད་པའི་ཕྱིར། གཞན་ཡང་། གཞལ་བྱ་ཆོས་ཅན། ཀ་བ་བུམ་པ་
མེད་པར་རྟོགས་པའི་ཚད་མའི་གཞལ་བྱར་སྒྲུབ་པའི་མཐུན་ཕྱོགས་དང་མི་མཐུན་
ཕྱོགས་གཉིས་ཀ་ལ་ཡོད་པར་ཐལ། དེ་སྒྲུབ་ཀྱི་ཐུན་མོང་གི་མ་ངེས་པའི་གཏན་ཚིགས་
ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་མཐུན་ཕྱོགས་མེད་པའི་ཕྱིར་ཞེས་ཟེར།
རྩ་བར་ཁྱབ་པ་མ་ངེས་ཏེ། ཤེས་བྱ་ཆོས་ཅན། བུམ་པ་མེད་པར་རྟོགས་པའི་ཚད་མ་
ཡོད་པར་སྒྲུབ་པའི་ཐུན་མོང་གི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་དངོས་མ་
ངེས་ཀྱི་གཏན་ཚིགས་ཡིན་དགོས་པར་ཐལ། དེ་སྒྲུབ་ཀྱི་ལྷག་ལྡན་གྱི་གཏན་ཚིགས་མེད་
པའི་ཕྱིར་ཏེ། བུམ་པ་ཡོད་པའི་ཕྱིར། འདོད་ན། དེ་ཡིན་ན་དེ་སྒྲུབ་ཀྱི་མཐུན་ཕྱོགས་མི་
མཐུན་ཕྱོགས་གཉིས་ཀ་ལ་ཡོད་དགོས་པར་ཐལ། འདོད་པ་དེའི་ཕྱིར། འདོད་ན། བུམ་
པ་ཚད་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། དེ་སྒྲུབ་ཀྱི་མི་མཐུན་ཕྱོགས་ལ་མེད་པའི་ཕྱིར། རྟགས་གྲུབ་པར་ཐལ། བུམ་པ་
~85~

ཚད་མས་མ་དམིགས་པ་ཡིན་ན། ཡོད་དགོས་པའི་ཕྱིར་ཏེ། དེ་ཡིན་ན་བུམ་པའི་དགག་
གཞི་ཡིན་དགོས་པའི་ཕྱིར། ཡང་ཁ་ཅིག་ན་རེ། ལྷག་ལྡན་གྱི་གཏན་ཚིགས་དང་། མ་
ངེས་པའི་གཏན་ཚིགས་དོན་གཅིག་མིང་གི་རྣམ་གྲངས་ཡིན་ནོ་ཞེས་གསུངས། འོ་ན།
མཉན་བྱ་ཆོས་ཅན། སྒྲ་མི་རྟག་པར་སྒྲུབ་པའི་ཐུན་མོང་གི་མ་ངེས་པའི་གཏན་ཚིགས་
ཡིན་པར་ཐལ། དེ་སྒྲུབ་ཀྱི་ལྷག་ལྡན་གྱི་གཏན་ཚིགས་ཡིན་པའི་ཕྱིར། རྟགས་
ཁས། ༈ །གཏན་ཚིགས་ཀྱི་ནི་ཚུལ་གསུམ་ལའང་། ། ཞེས་སོགས་ཀྱི་སྐབས་
སུ། །ཕྱོགས་ཆོས་ཀྱི་མཚན་ཉིད་ལ་ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟེན་
ཤེས་འདོད་ཆོས་ཅན་སྐྱོན་མེད་ཡོད་དེ་ཡིན་ན་ཁྱོད་འགོད་ཚུལ་དང་མཐུན་པར་ཡོད་
པ་ཉིད་དུ་ངེས་པའི་གཞི་ཡིན་དགོས་པ་དེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་
ཆོས་ཡིན་པའི་མཚན་ཉིད་ཡིན། ཡང་ཆོས་དེ་ཁྱོད་ཀྱི་རྟགས་ཀྱིས་ཆོས་དེ་གཞི་དེར་
སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པ་གང་ཞིག ཁྱོད་ཆོས་དེའི་སྟེང་དུ་ཐ་དད་
པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ། ཁྱོད་ཁྱོད་ཀྱི་རྟགས་
ཀྱིས་ཆོས་དེ་གཞི་དེར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད་ཡིན་ཞེས་ཟེར། དང་
པོ་ལ། ཚད་མས་དམིགས་པ་ཆོས་ཅན། ཁྱོད་ཀྱི་རྟགས་ཀྱིས་བུམ་པ་ཤེས་བྱ་མ་ཡིན་
པར་སྒྲུབ་པའི་རྟེན་ཤེས་འདོད་ཆོས་ཅན་སྐྱོན་མེད་ཡོད་པར་ཐལ། ཁྱོད་ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་བསྒྲུབ་བྱའི་
ཆོས་ཀྱི་རྟེན་གཞིར་གྱུར་པའི་ཤེས་འདོད་ཆོས་ཅན་སྐྱོན་མེད་མེད་པའི་ཕྱིར་ཏེ། དེ་
སྒྲུབ་ཀྱི་བསྒྲུབ་བྱའི་ཆོས་མེད་པའི་ཕྱིར། ཡང་ན། ཚད་མས་དམིགས་པ་ཆོས་ཅན།
ཁྱོད་ཁྱོད་ཀྱི་རྟགས་ཀྱིས་བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་
རྟོགས་པའི་ཚད་མ་གང་ཟག་གི་བདག་མེད་དུ་སྒྲུབ་པའི་ཕྱོགས་ཆོས་ཡིན་པར་ཐལ།
བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་ཚད་མ་དེ། ཁྱོད་ཀྱི་

རྟགས་ཀྱིས་བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་ཚད་མ་
གང་ཟག་གི་བདག་མེད་དུ་སྒྲུབ་པའི་རྟེན་ཤེས་འདོད་ཆོས་ཅན་སྐྱོན་མེད་པ་ཡིན་པ་གང་
ཞིག དེའི་སྟེང་དུ་འགོད་ཚུལ་དང་མཐུན་པར་ཡོད་ངེས་ཡིན་པའི་ཕྱིར། ཁྱབ་པ་ཁས།
འདོད་ན། ཚད་མས་དམིགས་པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་བུམ་པ་མཚོན་
བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་ཚད་མ་ཤེས་བྱར་སྒྲུབ་པའི་ཕྱོགས་
ཆོས་ཡིན་པར་ཐལ། འདོད་པ་གང་ཞིག རྒྱུ་མཚན་མཚུངས་པའི་ཕྱིར། འདོད་ན།དེ་
ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་ཕྱོགས་
ཆོས་གང་ཞིག རྗེས་ཁྱབ་ཡིན་པའི་ཕྱིར། འདོད་ན། ཚད་མས་དམིགས་པའི་རྟགས་
ཀྱིས་བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་ཚད་མ་ཆོས་
ཅན། ཁྱོད་ཤེས་བྱ་ཡིན་པར་ཐལ། ཚད་མས་དམིགས་པ་དེ། ཁྱོད་ཤེས་བྱར་སྒྲུབ་པའི་
རྟགས་ཡང་དག་ཡིན་པའི་ཕྱིར། འདོད་ན། ཚད་མས་དམིགས་པའི་རྟགས་ཀྱིས་བུམ་
པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་ཐལ། འདོད་པ་དེའི་ཕྱིར། འདོད་
ན། དེ་མེད་པར་ཐལ། དེ་དེ་སྒྲུབ་ཀྱི་རྟགས་ལྟར་སྣང་ཡིན་པའི་ཕྱིར། ཁ་ཅིག་ན་རེ། ཚད་
མས་དམིགས་པ་ཆོས་ཅན། སྒྲ་རྟག་པའི་སྟེང་དུ་འགོད་ཚུལ་དང་མཐུན་པར་ཡོད་པར་
ཐལ། སྒྲ་རྟག་པ་ཡོད་པར་སྒྲུབ་པའི་ཕྱོགས་ཆོས་ཡིན་པའི་ཕྱིར། དེར་ཐལ། སྒྲ་དེ་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་རྟེན་ཤེས་འདོད་ཆོས་ཅན་སྐྱོན་མེད་ཡིན་པ་གང་ཞིག- དེའི་
སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་ངེས་ཡིན་པའི་ཕྱིར།
ཡང་ཁ་ཅིག་ན་རེ། བུམ་པ་དང་རྫས་ཐ་དད་ཆོས་ཅན། བུམ་པས་དག་པའི་ས་ཕྱོགས་ཀྱི་
སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་ངེས་ཡིན་པར་ཐལ།
ཁྱོད་ཁྱོད་ཀྱི་རྟགས་ཀྱིས་དེ་གང་ཟག་གི་བདག་མེད་དུ་སྒྲུབ་པའི་ཕྱོགས་ཆོས་ཡིན་པའི་
ཕྱིར། འདོད་ན། དེ་ན་ཡོད་པར་ཐལ། འདོད་པའི་ཕྱིར་ཞེས་ཟེར། སྔ་མ་མི་རིགས་པར་

ཐལ། རྩ་ཁྱབ་དངོས་འགལ་ལ་མི་འགྲོ་བའི་ཕྱིར། བུམ་པ་དང་རྫས་ཐ་དད་ཆོས་ཅན།
བུམ་པས་དག་པའི་ས་ཕྱོགས་ཀྱི་སྟེང་དུ་འགོད་ཚུལ་དང་མཐུན་པར་ཡོད་པར་ཐལ།
ཁྱོད་དེ་སྒྲུབ་ཀྱི་འགོད་ཚུལ་ཡིན་འགོད་གང་ཞིག དེ་ཁྱོད་ཡིན་པའི་ཕྱིར། རང་ལུགས་
ཀྱི་སྐྱོན་བརྗོད་ནི་བྱས་པ་ཆོས་ཅན། སྒྲ་མི་རྟག་པར་རྟོགས་པའི་རྗེས་དཔག་དེ། ཁྱོད་ཀྱི་
རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་གང་ཟག་གི་བདག་མེད་དུ་སྒྲུབ་པའི་ཤེས་
འདོད་ཆོས་ཅན་སྐྱོན་མེད་ཡིན་པར་ཐལ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་
ཆོས་ཡིན་པའི་ཕྱིར། འདོད་ན། སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། ཁྱོད་
བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གང་ཟག་གི་བདག་མེད་དུ་
སྒྲུབ་པའི་གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པར་ཐལ།
འདོད་པའི་ཕྱིར། ཁྱབ་སྟེ། ཆོས་ཅན་དེ་ཉིད་སྒྲུབ་བྱེད་དུ། །བྱས་པ་ངེས་ན་མ་གྲུབ་
བསྟན། །ཞེས་པའི་ལུང་དོན་གྲུབ་པའི་ཕྱིར། འདོད་ན། དེ་དེའི་སྤྱི་མ་ཡིན་པར་ཐལ།
འདོད་པའི་ཕྱིར། ཁྱབ་སྟེ། ངེས་ན་བྱེ་བྲག་སྤྱི་ཆོས་ཐ། །དད་ཕྱིར་རྟགས་དང་རྟགས་ཅན་
ཉིད། ཅེས་པའི་ལུང་དོན་གྲུབ་པའི་ཕྱིར། གཞན་ཡང་། བྱས་པ་ཆོས་ཅན། ཁྱོད་སྒྲའི་
སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་ངེས་ཡིན་པར་ཐལ།
ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་ཕྱིར། འདོད་ན། ཁྱོད་སྒྲའི་སྟེང་དུ་
ཐ་དད་ཡིན་པར་ཐལ། འདོད་པའི་ཕྱིར། འདོད་ན། ཁྱོད་ཐ་དད་ཡིན་པར་ཐལ། འདོད་
པའི་ཕྱིར། གཞན་ཡང་། སྒྲའི་བྱས་པ་ཐ་དད་ཡིན་པར་ཐལ། སྒྲའི་སྟེང་དུ་བྱས་པ་ཐ་དད་
ཡིན་པའི་ཕྱིར། ཡང་ཁ་ཅིག་ན་རེ། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་ན། ཁྱོད་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཡིན་པས་ཁྱབ་ཟེར། ཡང་ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཕྱོགས་ཆོས་ཡིན་ན། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པས་ཁྱབ་ཅེས་ཟེར། འོ་
ན། བྱས་པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ལྟར་སྣང་

ཡོད་པར་རྟོགས་པའི་ཚད་མ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་དེ་
སྒྲུབ་ཀྱི་ཕྱོགས་ཆོས་ཡིན་པའི་ཕྱིར། འདོད་མི་ནུས་ཏེ། དེའི་རྟགས་ཀྱིས་དེ་སྒྲུབ་ཀྱི་
རྟགས་ལྟར་སྣང་མེད་པའི་ཕྱིར། གཞན་ཡང་། གཞལ་བྱ་ཆོས་ཅན། ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཡང་དག་མེད་པར་རྟོགས་པའི་ཚད་མ་གང་ཟག་གི་བདག་
མེད་དུ་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
ཕྱོགས་ཆོས་ཡིན་པའི་ཕྱིར། མ་གྲུབ་ན། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་མེད་པར་རྟོགས་པའི་ཚད་མ་ཆོས་ཅན། གཞལ་བྱ་དེ་ཁྱོད་གང་
ཟག་གི་བདག་མེད་དུ་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་གང་ཟག་གི་བདག་
མེད་དུ་སྒྲུབ་པའི་ཕྱོགས་ཆོས་ཡོད་པ་གང་ཞིག ་གཞལ་བྱ་དེ་དེ་མ་ཡིན་ན་དེ་མེད་
དགོས་པའི་ཕྱིར། འདོད་མི་ནུས་ཏེ། དེ་འདྲ་གཞི་མ་གྲུབ་པའི་ཕྱིར། ཁ་ཅིག་ན་རེ། དེ་
སྒྲུབ་ཀྱི་རྗེས་ཁྱབ་ཀྱི་མཚན་ཉིད་ལ། དེ་སྒྲུབ་ཀྱི་རྟགས་ཚུལ་གཉིས་པར་དམིགས་པ་དང་།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡོད།
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། ཁྱོད་དེ་སྒྲུབ་ཀྱི་མཐུན་
་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དང་། ཡང་སྔ་ཕྱི་
གཉིས་འདྲ་བ་ལ། དེ་སྒྲུབ་ཀྱིས་བསྒྲུབ་བྱའི་ཆོས་སུ་གཟུང་བྱ་ཡིན་ན་ཁྱོད་ཀྱི་འབྲེལ་
ཡུལ་ཡིན་དགོས་པ་དང་། དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་སྔ་རོལ་དུ།དེ་སྒྲུབ་
ཀྱི་བསྒྲུབ་བྱའི་ཆོས་སུ་གཟུང་བྱ་ལ་འབྲེལ་བ་རྣམ་པར་ངེས་པའི་སྟོབས་ཀྱིས་དེ་སྒྲུབ་
ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་ངེས་དེ། ཞེས་སོགས་
འཇོག་པར་བྱེད་དོ། འོ་ན། བྱས་པ་ཆོས་ཅན། རི་བོང་རྭ་མི་རྟག་པར་སྒྲུབ་པའི་རྟགས་
ཚུལ་གཉིས་པར་ཐལ། དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། རྟགས་ཁྱབ་ཁས། འདོད་
མི་ནུས་ཏེ། དེ་སྒྲུབ་ཀྱི་རྟགས་ཚུལ་དང་པོ་མ་གྲུབ་པའི་ཕྱིར། གཉིས་པ་ལ། བྱས་པའི་
-89~

རྒྱུ་ཆོས་ཅན། བྱས་པའི་ཉེར་ལེན་རྟག་པ་མ་ཡིན་པར་སྒྲུབ་པའི་མཚོན་བྱ་དེར་ཐལ།
དེ་སྒྲུབ་ཀྱི་མཚན་ཉིད་དེའི་ཕྱིར། རྟགས་ཁྱབ་ཁས། འདོད་ན། དེ་མི་རྟག་པར་སྒྲུབ་པའི་
རྗེས་ཁྱབ་ཏུ་ཐལ། འདོད་པ་གང་ཞིག དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པའི་ཕྱིར།
འདོད་ན། དེ་སྒྲུབ་ཀྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག
རྗེས་ཁྱབ་ཡིན་པའི་ཕྱིར། གསུམ་པ་ལ། བུམ་པ་ཆོས་ཅན། གསེར་བུམ་ཡོད་མེད་གང་
རུང་དུ་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་སྒྲུབ་ཀྱི་
རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག འདོད་པའི་ཕྱིར།
འདོད་མི་ནུས་ཏེ། དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་གང་ཟག་ཡིན་ན། དེ་
སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་པས་ཁྱབ་པའི་ཕྱིར། རྩ་རྟགས་
གྲགས་ཚོད་ལྟར་ཁས་སོ། །གཞན་ཡང་རྟོག་ཡུལ་ན་ཡོད་པ་ཆོས་ཅན། ཁྱོད་ཀྱི་རྟགས་
ཀྱིས་རི་བོང་ཅན་ཟླ་སྒྲས་བརྗོད་རུང་དུ་སྐབ་པའི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་ཡོད་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། རྟགས་ཁྱབ་
ཁས། འདོད་མི་ནུས་ཏེ། ཁྱོད་ཚད་མས་ངེས་པའི་གང་ཟག་ཡིན་ན། རི་བོང་ཅན་ཟླ་
སྒྲས་བརྗོད་རུང་དུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར། དེ་ལ་ཁོ་ན་རེ།
རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་ཟླ་སྒྲས་བརྗོད་རུང་དུ་སྒྲུབ་པའི་རྟགས་
ཆོས་གཉིས་ལྡན་གྱི་མཐུན་དཔེ་ཡང་དག་ཡོད་པར་ཐལ། རི་བོང་ཅན་མ་ཡིན་ཞིང་།
རྟོག་ཡུལ་ན་ཡོད་པ་དང་ཟླ་སྒྲས་བརྗོད་རུང་གི་གཞི་མཐུན་ཡོད་པའི་ཕྱིར་ཞེས་ཟེར།
འོ་ན་མཉན་བྱའི་རྟགས་ཀྱིས་སྒྲའི་ལྡོག་པའི་ཁྱད་པར་དུ་བྱས་པའི་སྒྲ་མི་རྟག་པར་སྒྲུབ་
པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡོད་པར་ཐལ། དེ་མ་ཡིན་ཞིང་།
མཉན་བྱ་དང་མི་རྟག་པའི་གཞི་མཐུན་ཡོད་པའི་ཕྱིར། འདོད་ན། མཉན་བྱ་ཆོས་ཅན། དེ་
སྒྲུབ་ཀྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག རྗེས་ཁྱབ་
~90~

ཡིན་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཚུལ་གསུམ་ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་བསྒྲུབ་བྱ་ཚད་
མས་ངེས་པའི་གང་ཟག་ཡིན་པས་ཁྱབ་པའི་ཕྱིར། གཞན་ཡང་། མཿམཚན་ཉིད་དེ་དག་མི་
རིགས་པར་ཐལ།རྗེས་ཁྱབ་རིགས་འདྲ་བའི་དཔེ་ཡང་དག་གི་སྟེང་དུ་ངེས་པ་ཡོད་པའི་
ཕྱིར།དེར་ཐལ། དེ་ཕྱིར་ཐ་སྙད་འདི་ལ་ནི། །སྦྱར་བྱ་རང་བཞིན་རྟགས་ཡིན་ཏེ།ཞེས་
སོགས་ཀྱིས་དེ་ལྟར་གྲུབ་པའི་ཕྱིར། བཞི་པ་ལ། མི་རྟག་པ་ཆོས་ཅན། སྒྲ་རྟག་པ་མ་
ཡིན་པར་སྒྲུབ་པའི་མཚོན་བྱ་དེར་ཐལ། དེའི་ཕྱིར། འདོད་ན། དེ་སྒྲུབ་ཀྱི་བསྒྲུབ་བྱའི་
ཆོས་སུ་བཟུང་བྱ་ཡིན་ན། །ཁྱོད་ཀྱི་འབྲེལ་ཡུལ་ཡིན་དགོས་པར་ཐལ། འདོད་པའི་
ཕྱིར། འདོད་ན། མི་རྟག་པ་ཆོས་ཅན། དེར་ཐལ། དེའི་ཕྱིར་ཏེ། དེ་སྒྲུབ་ཀྱི་ཤུགས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། རྩ་བའི་རྟགས་གྲུབ་པར་ཐལ། སྒྲ་མི་རྟག་
པར་སྒྲུབ་དགོས་ཀྱི་ཕྱི་རྒོལ་དེས། མི་རྟག་པ་དེ། སྒྲ་རྟག་པ་མ་ཡིན་པར་སྒྲུབ་པའི་
མཐུན་ཕྱོགས་ཁོ་ན་ལ་ཡོད་ངེས་སུ་རྟོགས་པའི་ཕྱིར། ཁ་ཅིག མཉན་བྱ་ཆོས་ཅན། ཁྱོད་
ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་
ཡོད་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། བྱས་ན་མི་རྟག་པས་ཁྱབ་པ་
ཆོས་ཅན། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་ཐལ། ཁྱོད་དེ་སྒྲུབ་ཀྱི་རྗེས་
ཁྱབ་ཡིན་པའི་ཕྱིར། བུམ་པ་དང་རྫས་ཐ་དད་དུ་ཚད་མས་དམིགས་པ་ཆོས་ཅན། བུམ་
པས་དག་པའི་ས་ཕྱོགས་ན། བུམ་པ་ཡོད་པར་སྒྲུབ་པའི་རྗེས་ཁྱབ་ཏུ་ཐལ། དེ་སྒྲུབ་ཀྱི་
སྔར་གྱི་མཚན་ཉིད་རྣམས་ཡིན་པའི་ཕྱིར། སྒྲ་ཆོས་ཅན། མི་རྟག་སྟེ། བྱས་པ་ཡོད་པའི་
ཕྱིར་ཞེས་བཀོད་པའི་ཚེན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མཐུན་
ཕྱོགས་ཁོ་ན་ལ་ཡོད་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། འདོད་ན། རི་
བོང་རྭ་ཆོས་ཅན། མི་རྟག་པར་ཐལ། བྱས་པ་ཡོད་པའི་ཕྱིར། གཞན་ཡང་། རི་བོང་རྭ་
~91 ~

ཆོས་ཅན། གང་ཟག་གི་བདག་ཚད་མས་མ་དམིགས་པའི་འབྲེལ་ཡུལ་ཡིན་པར་ཐལ།
བདག་མེད་རྗོད་བྱེད་ཀྱི་སྒྲ་བདག་མེད་དུ་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱ་ཡིན་པའི་ཕྱིར། མ་ཁྱབ་ན་འགྲིག གང་ཟག་གི་བདག་ཚད་མས་མ་དམིགས་པ་ཆོས་
ཅན། ཁྱོད་བདག་མེད་རྗོད་བྱེད་ཀྱི་སྒྲ་བདག་མེད་དུ་སྒྲུབ་པའི་རྗེས་ཁྱབ་ཏུ་ཐལ། ཁྱོད་
གང་ཟག་གི་བདག་མེད་ཀྱི་མཚན་ཉིད་ཡིན་པའི་ཕྱིར། འདོད་ན་སོང༌། དེ་ཆོས་ཅན།
བདག་མེད་རྗོད་བྱེད་ཀྱི་སྐ་བདག་མེད་དུ་སྒྲུབ་པའི་དངོས་ཀྱི་བསྒྲབ་བྱའི་ཆོས་སུ་བཟུང་
བྱ་ཡིན་ན། ཁྱོད་ཀྱི་འབྲེལ་ཡུལ་ཡིན་དགོས་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་
པའི་ཕྱིར། འཁོར་གསུམ། ཞེས་ཟེར། དང་པོ་གཉིས་མི་རིགས་པར་ཐལ། འོག་ནས་
གནོད་པ་སྟོན་པའི་ཕྱིར། གསུམ་པ་དེ་མི་རིགས་པར་ཐལ། བུམ་པ་དང་རྫས་ཐ་དད་དེ།
བུམ་པས་དག་པའི་ས་ཕྱོགས་ན། བུམ་པ་ཡོད་པར་སྒྲུབ་པའི་མི་མཐུན་ཕྱོགས་ལ་ཡོད་
པའི་ཕྱིར། བཞི་པ་མི་རིགས་པར་ཐལ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་མེད་ན། དེ་
སྒྲུབ་ཀྱི་རྗེས་ཁྱབ་མ་ཡིན་པས་ཁྱབ་པའི་ཕྱིར། གཞན་ཡང་། སྒྲ་ཆོས་ཅན། མི་རྟག་སྟེ།
བྱས་པ་ཡིན་པའི་ཕྱིར། ཞེས་བཀོད་པའི་ཚེ་ན་བྱས་པ་ཆོས་ཅན། ཁྱོད་བྱས་པ་དང་
གཅིག་མ་ཡིན་པར་ཐལ། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་མེད། བྱས་པ་དེ་ལྟར་
ཡོད་པའི་ཕྱིར། ལྔ་པ་མི་རིགས་ཏེ། ཁྱབ་པ་དེ་གཞན་གྱི་ཁས་བླངས་པ་མེད་པའི་ཕྱིར།
གཞན་ཡང་། དེ་སྒྲུབ་ཀྱི་རྗེས་ཁྱབ་ཡིན་ན། དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱའི་དོན་
ལ་འབྲེལ་བའི་ཁྱབ་པར་ཐལ། འབྲེལ་བ་མེད་པར་ཁྱབ་པ་མ་གྲུབ་པའི་ཕྱིར། འདོད་ན་
འགྲིག བུམ་པ་ཆོས་ཅན། གང་ཟག་གི་བདག་ཤེས་བྱ་མ་ཡིན་པ་ཡོད་དེ། །ཚད་མས་
དམིགས་པའི་ཕྱིར། ཞེས་བཀོད་པའི་ཚེ་ན། དེ་ཆོས་ཅན། ཁྱོད་ཤེས་བྱ་མ་ཡིན་པ་ཡོད་
པ་ལ་འབྲེལ་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། ཁྱབ་པ་ཁས། དེ་ལ་ཁོ་
ན་རེ། འདིའི་ཁྱབ་པ་དངོས་འགལ་ལ་མི་འགྲོ་སྟེ། དེ་སྒྲུབ་ལ་ལྡན་པ་ཅན་ཡིན་ནོ་ཞེ་ན།
~92 ~

སྔ་མ་ལ་ཡང་མཚུངས་སོ། །ཁ་ཅིག བྱས་ན་མི་རྟག་པས་ཁྱབ་པ་སྒྲ་མི་རྟག་པར་སྒྲུབ་
པའི་རྗེས་ཁྱབ་དང་། རྟག་ན་མ་བྱས་པས་ཁྱབ་པ་དེ་སྒྲུབ་ཀྱི་ལྡོག་ཁྱབ་ཡིན་ཏེ། གང་བྱས་
ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་ཞེས་པའི་ངག་དེས། དེ་
སྒྲུབ་ཀྱི་རྗེས་ཁྱབ་དངོས་སུ་བརྗོད་ལྡོག་ཁྱབ་ཤུགས་ལ་བརྗོད་པའི་ཕྱིར་ཞེ་ན། འོ་ན།
དེ་སྒྲུབ་ཀྱི་ལྡོག་ཁྱབ་ཡིན་ན།དེ་སྒྲུབ་ཀྱི་མི་མཐུན་ཕྱོགས་ལ་ཡོད་པས་ཁྱབ་པར་ཐལ།
དམ་བཅའ་དེ་རིགས་པའི་ཕྱིར། འདོད་ན། ཤེས་བྱ་མ་ཡིན་ན། བློའི་ཡུལ་དུ་བྱ་རུང་མ་
ཡིན་པས་ཁྱབ་པ་ཆོས་ཅན། བུམ་པ་ཤེས་བྱར་སྒྲུབ་པའི་མི་མཐུན་ཕྱོགས་ལ་ཡོད་པར་
ཐལ། དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། རྟགས་ཁྱབ་ཁས་སོ། །འདོད་ན། ཤེས་བྱ་མ་
ཡིན་པ་ཡོད་པར་ཐལ། འདོད་པའི་ཕྱིར། གྲུབ་བཞིན་དུ་བརྣན་པའི་ཕྱིར། ཡང་སྨོས་པར་
དོགས་པར་འགྱུར་ཏེ། ཞེས་པའི་ལུང་ལ་བརྗོད་བྱ་མེད་པར་ཐལ། སྒྲ་མི་རྟག་པར་སྒྲུབ་
པའི་ལྡོག་ཁྱབ་ཡིན་ན། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པས་ཁྱབ་པའི་ཕྱིར། དུ་བ་
ཡོད་ན་མེ་ཡོད་པས་ཁྱབ་པ་ཆོས་ཅན། མེ་ལ་འབྲེལ་བར་ཐལ། དུ་ལྡན་གྱི་ལ་ལ་མེ་ཡོད་
པར་སྒྲུབ་པའི་རྗེས་ཁྱབ་ཡིན་པའི་ཕྱིར། རྟགས་ཁས། རྟག་དངོས་ཡིན་ན་བྱས་པ་ཡིན་
པས་ཁྱབ་པ་དང་། རྟག་དངོས་ཡིན་ན། བྱས་པ་མ་ཡིན་པས་ཁྱབ་པ་ཆོས་ཅན། ཡོད་
པར་ཐལ། རྟགས་ཡང་དག་གི་ལྡོག་ཁྱབ་ཡིན་པའི་ཕྱིར། རྟགས་གསལ་དངོས། །གཞན་
ཡང་། བྱས་ན་མི་རྟག་པས་ཁྱབ་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
འགྲོའི་ཚུལ་ཡིན་པར་ཐལ། གང་བྱས་ཞེས་སོགས་ཀྱི་སྒྲུབ་ངག་དེས། དེ་སྒྲུབ་ཀྱི་རྗེས་
འགྲོའི་ཚུལ་དངོས་སུ་བརྗོད། དེ་སྒྲུབ་ཀྱི་ལྡོག་པའི་ཚུལ་ཤུགས་ལ་བརྗོད་པའི་ཕྱིར།
ཁྱབ་པ་ཁས། ཕྱི་མ་མ་གྲུབ་ན། དེ་འདྲའི་སྒྲུབ་ངག་དེ་ཆོས་ཅན། རྟག་པ་བྱས་སྟོང་
དངོས་སུ་བརྗོད་པར་ཐལ།བྱས་རྟགས་ཀྱིས་དེ་སྒྲུབ་ཀྱི་ལྡོག་པའི་ཚུལ་དངོས་སུ་བརྗོད་
པའི་ཕྱིར། འདོད་ན། རྟག་ན་མ་བྱས་པས་ཁྱབ་པ་དངོས་སུ་བརྗོད་པར་ཐལ། འདོད་པ་
~ 93 ~

དེའི་ཕྱིར། འཁོར་གསུམ། བུམ་པ་བྱས་པ་ཆོས་ཅན། བུམ་པ་མི་རྟག་པར་སྒྲུབ་པའི་
མཐུན་ཕྱོགས་ལ་ཁྱབ་བྱེད་དུ་འཇུག་པར་ཐལ། བྱས་རྟགས་ཀྱིས་བུམ་པ་མི་རྟག་པར་
སྒྲུབ་པའི་ཕྱོགས་ཆོས་ཡིན་པའི་ཕྱིར། རྟགས་ཁས།མཁས་པ་ཁ་ཅིག་ན་རེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཁྱབ་པའི་ཚུལ་གཉིས་འགྲུབ་པ་ལ་ནི། བྱས་རྟགས་ཀྱིས་
འབྲེལ་བ་རྟོགས་པ་སྔོན་དུ་འགྲོ་དགོས་གསུངས། གཞན་དག་ན་རེ། འོ་ན། དེ་རྟོགས་པ་
ལ། བྱས་པ་རང་གྲུབ་ཙམ་ནས་འཇིག་ངེས་སུ་རྟོགས་པ་སྔོན་དུ་འགྲོ་དགོས་པར་ཐལ།
དམ་བཅའ་རིགས་པའི་ཕྱིར། འདོད་ན། བྱེ་བྲག་ཏུ་སྨྲ་བ་ཆོས་ཅན། བྱས་པ་རང་གྲུབ་
ཙམ་ནས་འཇིག་ངེས་སུ་རྟོགས་པར་ཐལ། དེ་སྒྲུབ་ཀྱི་ཁྱབ་པའི་ཚུལ་གཉིས་རྟོགས་པའི་
ཕྱིར། དེར་ཐལ། འདུས་བྱས་མི་རྟག་པར་ཚད་མས་གྲུབ་པའི་གང་ཟག་ཡིན་པའི་ཕྱིར།
རྩ་བར་འདོད་ན། མ་ཡིན་པར་ཐལ། བྱས་པ་རང་གྲུབ་དུས་ཀྱི་སྐད་ཅིག་གཉིས་པར་མི་
འཇིག་པར་བདེན་ཞེན་གྱིས་འདོད་པའི་རྒོལ་བ་ཡིན་པའི་ཕྱིར་ཏེ། བྱས་པ་ཞིག་འཇིག་
དོན་གཅིག་ཏུ་འདོད་པའི་རྒོལ་བ་ཡིན་པའི་ཕྱིར་ཞེས་ཟེར་རོ། །མཁས་པ་ཁ་ཅིག་ན་རེ།
རྟག་པ་བྱས་སྟོང་དུ་རྟོགས་ན། བྱས་པ་རང་གྲུབ་ཙམ་ནས་འཇིག་ངེས་སུ་རྟོགས་པས་
ཁྱབ་ཅེས་གསུངས། འོ་ན། རྟག་པ་བྱས་སྟོང་དུ་རྟོགས་ན། བྱས་པ་མི་རྟག་པ་ཁོ་ན་ལ་
ཡོད་པར་རྟོགས་པས་ཁྱབ་པར་ཐལ། དམ་བཅའ་རིགས་པའི་ཕྱིར། འདོད་ན། བྱས་པ་
དང་རྟག་པའི་གཞི་མཐུན་མེད་པར་རྟོགས་ན། དེ་ལྟར་རྟོགས་པས་ཁྱབ་པར་ཐལ།
འདོད་པའི་ཕྱིར། འདོད་ན། དེ་ལྟར་རྟོགས་པ་ལ་ཚད་མ་རྣམ་པ་གསུམ་སྔོན་དུ་འགྲོ་
དགོས་པ་མ་ཡིན་པར་ཐལ། འདོད་པའི་ཕྱིར། ཁ་ཅིག་ན་རེ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ལྡོག་ཁྱབ་རྟོགས་ན། བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་རྟོགས་
པས་མ་ཁྱབ་སྟེ། རྟག་པ་བྱས་སྟོང་དུ་རྟོགས་ན། བྱས་པ་མི་རྟག་པ་ཁོ་ན་ལ་ཡོད་པར་
རྟོགས་པས་མ་ཁྱབ་པའི་ཕྱིར། ཞེས་གསུངས། འོ་ན། བྱས་པའི་རྟགས་ཀྱིས་སྒྲ་མི་རྟག་
~94~

པར་སྒྲུབ་པའི་ལྡོག་ཁྱབ་ཁོ་ན་ཚད་་ས་ངེས་པའི་ཕྱི་རྒོལ་བ་དེའི་ངོར། གང་རྟག་ན་མ་
བྱས་པས་ཁྱབ་ཅེས་སོགས་ཀྱི་སྒྲུབ་ངག་དེ། བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
རྐྱང་པ་བརྗོད་པའི་སྒྲུབ་ངག་ཡང་དག་ཡིན་པར་ཐལ། དམ་བཅའ་དེ་རིགས་པའི་ཕྱིར།
འདོད་ན། དེ་སྒྲུབ་ཀྱི་ལྡོག་ཁྱབ་རྐྱང་པ་བརྗོད་པའི་སྒྲུབ་ངག་ཡོད་པར་ཐལ། འདོད་པའི་
ཕྱིར། གཞན་ཡང་། དེ་སྒྲུབ་ཀྱི་ལྡོག་ཁྱབ་ཡིན་ན། དེ་སྒྲུབ་ཀྱི་རྗེས་ཁྱབ་ཡིན་དགོས་པར་
ཐལ། གང་ལ་བསྒྲུབ་བྱའི་མི་མཐུན་ཕྱོགས། ཞེས་པའི་ལུང་དོན་གྲུབ་པའི་ཕྱིར། ཊཱིཀ་
ཆེན་གཉིས་ཀྱི་དགོངས་པ་ནི། རྟག་པ་བྱས་སྟོང་དུ་རྟོགས་ན། བྱས་པ་མི་རྟག་པ་ཁོ་ན་
ལ་ཡོད་པར་རྟོགས་པས་མ་ཁྱབ་ཅེས་སོགས་ཀྱི་དོན་ནི། ལ
ན་རེ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་དེས། བྱས་པའི་གསལ་བའི་དབྱེ་
བ་མཐའ་དག་ལ་མི་རྟག་པས་ཁྱབ་པ་དང་། རྟག་པའི་གསལ་བའི་དབྱེ་བ་མཐའ་དག་ལ་
བྱས་སྟོང་གིས་ཁྱབ་པ་དང༌། སྒྲ་རྟག་འཛིན་གྱི་སྒྲོ་འདོགས་ཆོད་དོ་ཞེས་གསུངས། འོ་ན།
བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་ན། བྱས་པའི་བྱེ་བྲག་ཏུ་
གྱུར་པའི་བྱས་པ་ཐམས་ཅད་ལ་མི་རྟག་པས་ཁྱབ་པ་ཚད་མས་ངེས་པའི་གང་ཟག་
ཡིན་པས་ཁྱབ་པར་ཐལ། དམ་བཅའ་རིགས་པའི་ཕྱིར། འདོད་། བྱས་པ་ཆོས་ཅན།
བྱས་པའི་བྱེ་བྲག་ཏུ་གྱུར་པའི་བྱས་པ་ཐམས་ཅད་མི་རྟག་པར་སྒྲུབ་པའི་རྟགས་ཡང་
དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། འདོད་ན། བྱས་པའི་བྱེ་
བྲག་ཏུ་གྱུར་པའི་བྱས་པ་ཐམས་ཅད་མི་རྟག་པར་སྒྲུབ་དགོས་ཀྱི་ཕྱི་རྒོལ་ཆོས་ཅན། བྱས་
པའི་བྱེ་བྲག་ཏུ་གྱུར་པའི་བྱས་པ་ཐམས་ཅད་ལ་མི་རྟག་པས་ཁྱབ་པ་ཚད་མས་ངེས་པའི་
གང་ཟག་ཡིན་པར་ཐལ། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་
པའི་ཕྱིར། འདོད་ན། དེ་ལྟར་སྒྲུབ་དགོས་ཀྱི་ཕྱིར་རྒོལ་མ་ཡིན་པར་ཐལ། འདོད་པའི་
ཕྱིར། གཞན་ཡང་། སྒྲ་མི་རྟག་པར་སྒྲུབ་པའི་རྗེས་ཁྱབ་ངེས་པ་ནི། དེ་སྒྲུབ་ཀྱི་མཐུན་
95~

ཕྱོགས་མཐའ་དག་དེ་སྒྲུབ་ཀྱི་ཕྱི་རྒོལ་གྱིས་ངེས་པ་ལ་བལྟོས་པར་ཐལ། རྩ་བའི་དམ་
བཅའ་དེ་རིགས་པའི་ཕྱིར། འདོད་ན། དེ་སྒྲུབ་ཀྱི་ལྡོག་ཁྱབ་ངེས་པ་ནི། དེ་སྒྲུབ་ཀྱི་མི་
མཐུན་ཕྱོགས་མཐའ་དག་དེ་སྒྲུབ་ཀྱི་ཕྱི་རྒོལ་གྱིས་ངེས་པ་ལ་བལྟོས་པར་ཐལ། འདོད་
པའི་ཕྱིར། འདོད་ན།དེ་ཕྱིར་ཆོས་མི་མཐུན་དཔེ་ལ། ཞེས་པའི་དོན་མ་གྲུབ་པར་ཐལ།
འདོད་པའི་ཕྱིར། དེ་ལ་ཁོ་ན་རེ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་དེས།
བྱས་པ་དེ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པར་དོགས་པར་ཐལ། དེ་
འདྲ་བ་དེས་བྱས་པའི་གསལ་བའི་དབྱེ་བ་འགའ་ཞིག་དང་། རྟག་པའི་གཞི་མཐུན་ཡོད་
པར་དོགས་པའི་ཕྱིར། ཞེ་ན། མ་ཁྱབ་སྟེ། སྒྲའི་བྱས་པ་རྟག་མི་རྟག་ཐེ་ཚོམ་ཟ་བའི་ཕྱི་རྒོལ་
ཡང་དག་ཆོས་ཅན། བྱས་པ་དང་རྟག་པའི་གཞི་མཐུན་ཡོད་པར་དོགས་པར་ཐལ། སྒྲའི་
བྱས་པ་དང་རྟག་པའི་གཞི་མཐུན་ཡོད་པར་དོགས་པའི་ཕྱིར། ཁྱབ་པ་ཁས། མ་གྲུབ་ན།
དེ་ཆོས་ཅན། དེར་ཐལ། སྒྲའི་བྱས་པ་དེ་ཉིད་རྟག་པར་དོགས་པའི་གང་ཟག་ཡིན་པའི་
ཕྱིར། རྩ་བར་འདོད་ན། བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པར་
དོགས་པར་ཐལ། འདོད་པ་དེའི་ཕྱིར། འདོད་ན། བྱས་པ་དེ་སྒྲུབ་ཀྱི་མི་མཐུན་ཕྱོགས་ལ་
མེད་པར་ཚད་མས་ངེས་པའི་གང་ཟག་མ་ཡིན་པར་ཐལ། འདོད་པའི་ཕྱིར། འདོད་ན།
སྦྱོར་བ་སྐོར་ཅིག་པོ་དེའི་ལྡོག་ཁྱབ་ཚད་མས་ངེས་པའི་གང་ཟག་མ་ཡིན་པར་ཐལ།
འདོད་པའི་ཕྱིར། འདོད་ན། དེ་ལྟར་སྒྲུབ་དགོས་ཀྱི་ཕྱི་རྒོལ་མ་ཡིན་པར་ཐལ། འདོད་
པའི་ཕྱིར། གཞན་ཡང༌། །བྱས་པ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་ཆོས་
ཅན། བྱས་པ་དང་མི་རྟག་པའི་གཞི་མཐུན་ཚད་མས་ངེས་པའི་གང་ཟག་ཏུ་ཐལ། གློག་
གི་བྱས་པ་དང་མི་རྟག་པའི་གཞི་མཐུན་ཚད་མས་ངེས་པའི་གང་ཟག་ཡིན་པའི་
ཕྱིར། །མ་ཁྱབ་ན། སྒྲའི་བྱས་པ་དང་རྟག་པའི་གཞི་མཐུན་ཡོད་པར་དོགས་ན། །བྱས་
པ་དང་རྟག་པའི་གཞི་མཐུན་ཡོད་པར་དོགས་པའི་ཁྱབ་པ་ཡོད་པ་འབུད། འདོད་ན།
~96 ~

བྱས་པ་དང་མི་རྟག་པའི་ཚོགས་དོན་རྟོགས་པར་ཐལ། འདོད་པའི་ཕྱིར། འདོད་ན། དེ་
ལྟར་སྒྲུབ་དགོས་ཀྱི་ཕྱི་རྒོལ་མ་ཡིན་པར་ཐལ་ལོ། །གཞན་ཡང་། སྒྲ་ཆོས་ཅན། མ་བྱས་
པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དེ། ཐལ་འགྱུར་ཡང་དག་ཏུ་སོང་
བའི་རྒོལ་བ་ཆོས་ཅན། བྱས་པ་དང་རྟག་པའི་གཞི་མཐུན་ཁས་བླངས་པར་ཐལ། སྒྲའི་
བྱས་པ་དང་རྟག་པའི་གཞི་མཐུན་ཁས་བླངས་པའི་ཕྱིར། དེར་ཐལ། སྒྲ་དེ་ཉིད་བྱས་པ་
དང་། རྟག་པའི་གཞི་མཐུན་དུ་ཁས་བླངས་པའི་ཕྱིར་ཏེ། ཐལ་ལས་
གཉིས་ཁས་བླངས་པའི་རྒོལ་བ་ཡིན་པའི་ཕྱིར་ཏེ། ཐལ་འགྱུར་དེ་ཐལ་འགྱུར་ཡང་དག་
ཏུ་སོང་བའི་རྒོལ་བ་ཡིན་པའི་ཕྱིར། རྩ་ཁྱབ་ཁས། འདོད་ན། ཐལ་འགྱུར་དེའི་ཁྱབ་པ་
ཁས་བླངས་པའི་གང་ཟག་མ་ཡིན་པར་ཐལ། འདོད་པའི་ཕྱིར། གཞན་ཡང་སྒྲ་མི་རྟག་
པར་རྟོགས་པའི་རྗེས་དཔག་དེས། སྒྲ་ལ་རྟག་འཛིན་གྱི་སྒྲོ་འདོགས་གསར་དུ་མི་གཅོད་
པར་ཐལ། སྔོན་གྱི་དམ་བཅའ་གསུམ་པ་རིགས་པའི་ཕྱིར། འདོད་ན། དེ་སྒྲ་རྟག་པ་མ་
ཡིན་པ་ལ་གསར་དུ་མི་སླུ་བ་མ་ཡིན་པར་ཐལ། འདོད་པའི་ཕྱིར། གཞན་ཡང་། ཆ་ཤས་
སྒྲོ་འདོགས་ཇི་སྙེད་པ། ཞེས་དང་། བྱེད་པས་རང་གི་ལས་ལ་ནི། ཞེས་པའི་དོན་མ་གྲུབ་
པར་ཐལ། སྒྲ་མི་རྟག་རྟོགས་ཀྱི་རྗེས་དཔག་དེས། སྒྲ་ལ་རྟག་འཛིན་གྱི་སྒྲོ་འདོགས་
གསར་དུ་མི་གཅོད་པའི་ཕྱིར། དེས་ན་སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱི་རྒྱུད་
ཀྱི་རྟག་པ་བྱས་སྟོང་དུ་ངེས་པའི་ཚད་མ་དེས། རྟག་པའི་གསལ་བའི་དབྱེ་བ་མཐའ་དག་
བྱས་སྟོང་དུ་ངེས་པ་དང་། སྒྲ་ལ་རྟག་འཛིན་གྱི་སྒྲོ་འདོགས་ཆོད་པར་རིགས་པ་མ་ཡིན་
ཏེ། ཊཱིཀ་ཆེན་གཉིས་ལས་དཔྱད་པའི་གཞིར་བཞག་པ་ལྟར་སྣང་ཡང་། གཅིག་དུ་བྲལ་
གྱི་གཏན་ཚིགས་འཆད་པའི་སྐབས་སུ། རྣམ་བཤད་སྙིང་པོའི་རྒྱན་ལས། རྟག་འཛིན་གྱི་
སྒྲོ་འདོགས་མ་ཆོད་པའི་ལུགས་གསལ་བར་བསྟན་པའི་ཕྱིར། ཁ་ཅིག་ན་རེ། མེད་ན་མི་
gའབྱུང་ངེས་ཕྱིར་རོ། །ཞེས་པའི་སྐབས་སུ། ཁྱབ་པའི་ཚུལ་གཉིས་གྲུབ་པ་འབྲེལ་པ་ལ་
~97.

ལྟོས་པར་བསྟན་པ་དེ་ལ། གཞན་སྡེ་མཐའ་དག་དང་། རང་སྡེ་སློབ་དཔོན་དབང་ཕྱུག་སྡེ་
ན་རེ། དེ་མི་རིགས་པར་ཐལ། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་
གྲུབ་ཅིང་། དེ་ལྟར་དུ་སློབ་དཔོན་ཕྱོགས་གླང་ཡང་བཞེད་པའི་ཕྱིར། ཞེ་ན། དེ་འགོག་
པར་བྱེད་པ་ལ། གཞུང་འདི་ཉིད་གསུངས་པ་ཡིན་ནོ་ཞེས་ཟེར། དེ་ནི་མི་རིགས་པར་
ཐལ། །གང་ཞིག་མ་མཐོང་བ་ཙམ་གྱིས། ལྡོག་པ་རབ་ཏུ་སྟོན་བྱེད་པ། ཞེས་སོགས་ཀྱི་
སྐབས་སུ་ངག་སྨྲ་བ་དེ། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་
པའི་རྟགས་ཡང་དག་མ་ཡིན་ཏེ། དེ་དེ་སྒྲུབ་ཀྱི་ལྡོག་ཁྱབ་མ་ཡིན་པའི་ཕྱིར་ཏེ། དེ་དེ་
སྒྲུབ་ཀྱི་མི་མཐུན་ཕྱོགས་ལ་མེད་ངེས་མ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་མི་མཐུན་
ཕྱོགས་ལ་སྐབས་ཀྱི་ཕྱི་རྒོལ་འགའ་ཞིག་གིས་མ་མཐོང་བ་ཙམ་གྱིས་མེད་ངེས་ཀྱི་ལྡོག་
ཁྱབ་མ་གྲུབ་པའི་ཕྱིར། བྱས་པ་ལ། གཞན་སྡེ་མཐའ་དག་ན་རེ། དེ་རིགས་ཏེ། རྟགས་མི་
མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་འགྲུབ་ཅིང་། དེ་ལྟར་དུ་སློབ་དཔོན་
བཞེད་པའི་ཕྱིར་ཞེ་ན། དེ་འགོག་པར་བྱེད་པ་ལ་གཞུང་འདི་ཉིད་གསུངས་པའི་ཕྱིར་ཏེ།
རང་འགྲེལ་ལས། དེའི་ལྡོག་པ་དེ་ནི་མ་ངེས་པའི་མི་མཐུན་པའི་ཕྱོགས་ལ་འཇུག་པར་ཐེ་
ཚོམ་ཟ་བར་འགྱུར་ཏེ། ལྡོག་པ་གྲུབ་པ་མ་མཐོང་ཙམ་ནི་ཐེ་ཚོམ་གྱི་རྒྱུ་ཡིན་པའི་ཕྱིར་
རོ། །མི་དམིགས་པ་ཐམས་ཅད་ནི་མེད་པ་རྟོགས་པར་བྱེད་པ་མ་ཡིན། །དེའི་ཕྱིར་
གཅིག་ལོག་པས། གཞན་ལྡོག་པར་འདོད་པས་ནི་དེ་གཉིས་རང་བཞིན་འབྲེལ་བའི་གང་
ཞིག་ཀྱང་འདོད་པར་བྱ་དགོས་སོ། །དེ་ལྟ་མ་ཡིན་ན་གཏན་ཚིགས་གོ་བར་བྱེད་པ་མ་
ཡིན་པར་འགྱུར་རོ། །ཞེས་གསུངས་ཤིང་། དེའི་འགྲེལ་བཤད་དུ། དེའི་ལྡོག་པ་ནི། མ་
ངེས་པའི་ཕྱིར། མི་མཐུན་ཕྱོགས་ལ་ཡང་འཇུག་པར་ཐེ་ཚོམ་ཟ་བར་འགྱུར་རོ། །ཅིས་ཏེ་
མ་ངེས་ཞེ་ན། ལྡོག་པ་གྲུབ་པ་ཞེས་བྱ་བ་ལ་སོགས་པ་སྨོས་སོ། །མ་མཐོང་བ་ནི་མི་
དམིགས་པ་ཡིན་ལ། དེ་ཡང་ལྡོག་པ་སྒྲུབ་པར་བྱེད་པ་མ་ཡིན་ནམ་ཞེ་ན། དེའི་ཕྱིར། མ
་98 ~

དམིགས་པ་ཐམས་ཅད་ནི་ཞེས་བྱ་བ་ལ་སོགས་པ་སྨོས་ཏེ། བལྟར་རུང་བ་མི་དམིགས་
པ་ཁོ་ན་རྟོགས་པར་བྱེད་པ་ཡིན་ནོ། ། གང་ཕྱིར་དེ་ལྟར་མ་མཐོང་བ་ཙམ་གྱིས་ལྡོག་པ་
མ་ཡིན་པ་དེའི་ཕྱིར། གཅིག་ལོག་པས་བསྒྲུབ་པར་བྱ་བ་ལོག་པས། གཞན་ལྡོག་པར་
སྒྲུབ་པ་ལྡོག་པ་འདོད་པ་ནི། བསྒྲུབ་པར་བྱ་བ་དང་བསྒྲུབ་པ་དེ་གཉིས་དེའི་བདག་ཉིད་དེ་
ས་བྱུང་བའི་མཚན་ཉིད་གྱི་འབྲེལ་བ་འགའ་ཞིག་ཀྱང་འདོད་པར་བྱ་དགོས་ཏེ། ལྡོག་
པ་ཙམ་འབའ་ཞིག་གིས་ནི་མི་ཆོག་གོ །དེ་ལྟར་མ་ཡིན་ཏེ། འགྲེལ་པར་མི་འདོད་ན་
གཏན་ཚིགས་གོ་བར་བྱེད་པ་མ་ཡིན་པར་འགྱུར་ཏེ། ཁྱབ་པ་མ་ངེས་པའི་ཕྱིར་
རོ། །གང་གི་ཕྱིར་དེ་ལྟར་ཡིན་པའི་རྒྱུ་མཚན་དེས་ན། གཏན་ཚིགས་ཀྱི་ཚུལ་ཕྱོགས་
ཀྱི་ཆོས་དང༌། རྗེས་སུ་འགྲོ་བ་དང་ལྡོག་པ་གསུམ་ལའང་། སློབ་དཔོན་གྱི་ཚད་མ་
ཀུན་ལས་བཏུས་ལ་སོགས་པ་ལས། གཉིས་ཀ་ལ་ཡང་རབ་ཏུ་གྲུབ་པ་ནི་གྲུབ་པ་ཡིན་ནོ།
ཞེས་བྱ་བ་ལ་སོགས་པས་ངེས་པར་བརྗོད་པ་བཤད་པ་ཡིན་ནོ། །ཞེས་སོགས་གསུངས་
པའི་ཕྱིར། སྦྱོར་བ་འགོད་ཚུལ་ལ་ཁ་ཅིག་ན་རེ། སློབ་དཔོན་ཕྱོགས་ཀྱི་གླང་པོ་ཆོས་
ཅན། ཁྱབ་པའི་ཚུལ་གཉིས་གྲུབ་པ་འབྲེལ་པ་ལ་ལྟོས་པར་བཞེད་རིགས་ཏེ། ཚུལ་
གསུམ་སོ་སོའི་མཚན་ཉིད་ཀྱི་ཟུར་དུ་ངེས་བརྗོད་མཛད་པའི་ཕྱིར། དེ་ལྟར་མཛད་པ་
ཆོས་ཅན། དགོས་པ་ཡོད་དེ། བྱས་པ་དེ་སྒྲ་མི་རྟག་པར་སྒྲུབ་པའི་རྟགས་ལྟར་སྣང་གསུམ་
པོ་གང་རུང་ཡིན་པ་བཅད་པའི་དགོས་པ་ཡོད་པའི་ཕྱིར། ཞེས་གསུངས། འདི་ལ་མཁས་
པའི་དབང་པོ་དག་གིས་སྐྱོན་བརྗོད་འདི་ལྟར་མཛད་དེ།སྐབས་འདིར། རྗེས་དཔག་བྱ་
དང་དེ་མཚུངས་ལ། །ཞེས་པའི་གཞུང་འདྲེན་རིགས་པར་ཐལ། སྦྱོར་བ་དེ་རིགས་པའི་
ཕྱིར། འདོད་མི་ནུས་པར་ཐལ། གཉིས་ཀ་ལ་རབ་ཏུ་གྲུབ་པ་ནི་སྒྲུབ་པའོ། །ཞེས་སོགས་
འདྲེན་རིགས་པའི་ཕྱིར། ཞེས་གསུངས། འདི་ལ་ཡང་ཁྱབ་པ་མེད་པར་ཐལ། །འགྲེལ་
བཤད་ལས། གཉིས་ཀ་ལ་ཡང་རབ་ཏུ་གྲུབ་པ་ནི་སྒྲུབ་པ་ཡིན་ནོ། །ཞེས་བྱ་བ་ལ་
~99~

སོགས་པས་ངེས་པ་བརྗོད་པ་མཛད་པ་ཡིན་ནོ། །ཞེས་སོགས་སྨོས་པའི་ཕྱིར། ཡང་ཁ་
ཅིག་ན་རེ། སློབ་དཔོན་ཕྱོགས་གླང་ཆོས་ཅན། ཁྱབ་པའི་ཚུལ་གྲུབ་པ་འབྲེལ་པ་ལ་ལྟོས་
པར་བཞེད་དེ། །རྟགས་ཡང་དག་ཡིན་ན་ཚུལ་གསུམ་ཚད་མས་གྲུབ་པ་གཅིག་དགོས་སོ་
ཞེས་ངེས་བརྗོད་མཛད་པ་ཡིན་པའི་ཕྱིར། དེ་ལྟར་ངེས་བརྗོད་མཛད་པ་ཆོས་ཅན།
དགོས་པ་ཡོད་དེ། རྟགས་ལྟར་སྣང་གསུམ་པོ་གང་རུང་རྟགས་ཡང་དག་ཡིན་པ་བཅད་
པའི་དགོས་པ་ཡོད་པའི་ཕྱིར། ཞེས་གསུངས། འདི་ལ་ཁ་ཅིག་ན་རེ། སློབ་དཔོན་དབང་
ཕྱུག་སྡེ་ཆོས་ཅན། དེར་ཐལ། དེའི་ཕྱིར་ཞེ་ན། དེ་མི་རིགས་པར་ཐལ། སློབ་དཔོན་
དབང་ཕྱུག་སྡེ་ནི། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་འགྲུབ་པར་
འདོད་པའི་ཕྱིར། སྐབས་འདིར་ཊཱིཀྐ་ལས་འགལ་མ་ངེས་མ་གྲུབ་པའི་གཏན་ཚིགས་གསུམ་
པོ་རྟགས་ཡང་དག་ཡིན་པ་བཟློག་པའི་ཕྱིར་དུ་ཚུལ་གསུམ་གྱི་མཚན་ཉིད་དུ་ངེས་པ་སྨོས་
པར་འདོད་པ་ནི་རྣམ་པར་འཁྱམས་ཏེ། དེ་ལྟར་ན་བྱས་པ་འདུས་མ་བྱས་ཀྱི་ནམ་མཁའི་
སྟེང་དུ་བུམ་པ་འགོག་པའི་རྟགས་སུ་ཁས་བླངས་པ་ལ་ཉེས་པ་མེད་པར་འགྱུར་
རོ། །ཞེས་དང་རྣམ་པར་ངེས་པའི་ཊཱིཀ་ཆེན་ལས་འགལ་མ་ངེས་མ་གྲུབ་པའི་གཏན་ཚིགས་
གསུམ་རྟགས་ཡང་དག་ཡིན་པ་བཅད་པའི་ཕྱིར་དུ། རྟགས་ཡང་དག་གི་མཚན་ཉིད་ཀྱི་
ཟུར་དུ་ངེས་པ་སྨོས་པ་ཡིན་ནོ། །ཞེས་ཟེར་བ་ནི། རྒྱ་མཚོའི་ཕ་རོལ་དང་ཚུ་རོལ་བཞིན་
ནོ་ཞེས་གསུངས་པ་དང་། དེ་དང་མཐུན་པར་ཊཱིཀ་ཆེན་རིགས་པའི་རྒྱ་མཚོ་ལས་གསུངས་
པ་ལ། ཕྱིས་མཁས་པའི་དབང་པོ་དག་ན་རེ། རྣམ་བཤད་དེ་དག་གི་ཚིག་ཟིན་གྱི་
དགོངས་པ་ནི། ལྟར་སྣང་ཡང་དག་ཡིན་པར་ཐལ། དེ་ཡང་དག་ཡིན་པ་བཅད་པའི་ཕྱིར་
དུ་ངེས་པ་སྨོས་པའི་ཕྱིར། ཞེས་པ་ཡིན་ལ་དེ་ལྟར་ན། ཡང་དག་ལྟར་སྣང་ཡིན་པར་
ཐལ། དེ་ལྟར་ཡིན་པ་བཅད་པའི་ཕྱིར་དུ་ངེས་པ་སྨོས་པའི་ཕྱིར། བཅད་ཤེས་ཚད་མ་
ཡིན་པར་ཐལ། དེ་བཅད་པའི་ཕྱིར་དུ་མ་ཤེས་དོན་གསལ་སྨོས་པའི་ཕྱིར། ཞེས་
-100-

གསུངས་ཀྱང་། རྣམ་བཤད་ཀྱི་དགོངས་པ་ནི་མ་ཡིན་ཏེ། དེ་ལྟར་ཡིན་ན་ལྟར་སྣང་ཡང་
དག་ཡིན་པར་ཐལ། དེ་ཡང་དག་མ་ཡིན་པ་སློབ་དཔོན་ཕྱོགས་གྱི་གླང་པོས་སྒྲུབ་པའི་
ཕྱིར། ཞེས་པར་འགྱུར་ལ། དེ་ལྟར་འདོད་པའི་བླུན་པོ་ཡང་མེད་པའི་ཕྱིར། ལྟར་སྣང་
ཡང་དག་ཡིན་པར་ཐལ། དེ་ཡང་དག་མ་ཡིན་པར་སློབ་དཔོན་ཕྱོགས་ཀྱི་གླང་པོས་.:
འགྲུབ་པའི་ཕྱིར། ཞེས་སྨྲ་བ་ནི་སུ་ཡང་མེད་པའི་ཕྱིར། ཡང་ཁ་ཅིག་ན་རེ། ཚུལ་གསུམ་སོ་
སོའི་མཚན་ཉིད་ཀྱི་ཟུར་དུ་ངེས་པ་སྨོས་པ་ལ་བརྟེན་ནས་ལྟར་སྣང་ཡང་དག་ཡིན་པར་
བཅད་པར་མི་ནུས་སོ་ཞེས་གསུངས། འོ་ན། ཚུལ་གསུམ་པོ་དེས་རྟགས་ཡང་དག་གི་
རིགས་མི་མཐུན་གཅོད་མི་ནུས་པར་ཐལ། དེས་ལྟར་སྣང་ཡང་དག་ཡིན་པ་གཅོད་མི་
ནུས་པའི་ཕྱིར། མ་གྲུབ་ན་དེར་ཐལ། སྔར་གྱི་དམ་བཅའ་དེ་རིགས་པའི་ཕྱིར། འདོད་ན།
དེ་རྟགས་ཡང་དག་གི་མཚན་ཉིད་ཡིན་པ་འབུད། ཡང་མཁས་པའི་དབང་པོ་དག ངེས་པ་
སྨོས་པ་ལ་བརྟེན་ནས་ལྟར་སྣང་ཡང་དག་ཡིན་པ་གཅོད་ཀྱང་། དེ་གཅོད་པའི་ཕྱིར་དུ་ངེས་
པ་སྨོས་པ་མ་ཡིན་ཏེ། རྟ་བརྒྱུགས་པ་ལ་བརྟེན་ནས་མེ་ཏོག་གཅོད་ནུས་ཀྱང་། དེའི་ཕྱིར་
དུ་རྒྱུགས་པ་མིན་པ་བཞིན་ནོ་ཞེས་གསུངས་པ་ནི། གཞན་ལས་ཕུལ་དུ་ཕྱིན་པའི་
ལེགས་པར་བཤད་པ་ཡིན་མོད། དོགས་པ་འདི་ལྟར་ཡོད་དེ། ངོ་བོའི་དོན་སོགས་ཆོས་
ལྔ་ཚང་བ་དེས། །གཞན་དོན་བསྒྲུབ་བྱ་ཡང་དག་ལ་མ་ཁྱབ་པ་དང་། མིན་པ་ལ་ཁྱབ་ཆེ་བ་
སྤང་བའི་ཕྱིར་དུ་རང་ཉིད་ལ་སོགས་པའི་སྒྲ་སྨོས་པ་མ་ཡིན་པར་ཐལ། དམ་བཅའ་
རིགས་པའི་ཕྱིར། འདོད་ན། རང་ཉིད་ཚིག་ཕྲད་ངོ་བོའི་སྒྲ། །མ་བསལ་བ་དང་བཅས་པ་
དག །ལྡོག་པ་སེལ་བར་བྱེད་པ་ཡིན། །འདོད་སྒྲས་མ་ཁྱབ་སེལ་བར་བྱེད། །ཅེས་པའི་
དོན་གྲུབ་པའི་ཕྱིར། དེས་ན་རང་གིས་གོ་བའི་ཚུལ་ནི། སྔར་གྱི་སྦྱོར་བ་དེ་དག གཞུང་
དེའི་དངོས་བསྟན་གྱི་སྦྱོར་བ་མ་ཡིན་པར་ཐལ། དེ་ཡིན་ན། མིག་གི་གཟུང་བྱ་ཆོས་
ཅན། སྒྲ་མི་རྟག་པར་སྒྲུབ་པའི་ཕྱོགས་ཆོས་མ་ཡིན་ཏེ། སྒྲའི་སྟེང་དུ་འགོད་ཚུལ་དང་
~101~

མཐུན་པར་ཡོད་པའི་ཕྱིར་ཞེས་པ་ནི། རྗེས་སུ་དཔག་པར་བྱ་བ་ལ་ཡོད་པ་ཉིད་དུ་ངེས་
པ་ཞེས་པའི་གཞུང་གི་དངོས་བསྟན་གྱི་སྐྱོར་བ་ཡིན་དགོས་པ་ལས། དེ་ལྟར་མ་ཡིན་
པའི་ཕྱིར་ཏེ། དེ་ལྟར་ཡིན་ན། རྒྱ་མཚོའི་ཕར་འགྲམ་ཡིན་ཏེ། ཚུར་འགྲམ་ཡིན་པའི་
ཕྱིར། ཞེས་པའི་འབྲེལ་མེད་དོན་གཞན་དུ་འགྱུར་བའི་ཕྱིར། དེས་ན། རྗེས་དཔག་བྱ་དང་
དེ་ཚུངས་ལ། །ཞེས་སོགས་དང་། གཏན་ཚིགས་ཀྱི་ནི་ཚུལ་གསུམ་ལའང་། །ཞེས་
སོགས་ཀྱིས། ལྟར་སྣང་ཡང་དག་ཡིན་པ་དངོས་སུ་མི་གཅོད་ཅིང་། ཤུགས་ལ་ནི་གཅོད་
པར་བྱེད་པ་ཡིན་ནོ། །ཚུལ་གསུམ་སོ་སོའི་མཚན་ཉིད་ཀྱི་ཟུར་གྱི་ཡོངས་གཅོད་ཀྱི་
དགོས་པ་དངོས་སུ་བསྟན་ནས། རྣམ་བཅད་ཀྱི་དགོས་པ་ཤུགས་སམ་བརྒྱུད་པས་གོ་
བར་བྱེད་པའི་ཕྱིར། དེ་ལྟར་གོ་བདེ་བར་བརྗོད་ན་ཕྱོགས་ཆོས་ཀྱི་མཚན་ཉིད་འཆད་པའི་
ཟུར་དུ། རྗེས་སུ་དཔག་པར་བྱ་བ་ལ་ཡོད་ཅེས་སྨོས་པ་ཆོས་ཅན། ཡོངས་གཅོད་ཀྱི་
དགོས་པ་ཡོད་དེ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་ན། སྒྲའི་སྟེང་དུ་འགོད་
ཚུལ་དང་མཐུན་པར་གྲུབ་པ་ཞིག་དགོས་སོ་ཞེས་རྟོགས་པའི་དགོས་པ་ཡོད་པའི་ཕྱིར།
དེ་ལྟར་རྟོགས་པ་ལ་ཆོས་ཅན། རྣམ་བཅད་ཀྱི་དགོས་པ་ཡོད་དེ། མིག་གི་གཟུང་བྱ་སྒྲ་
མི་རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པའི་དགོས་པ་ཡོད་པའི་ཕྱིར། དེ་ལྟར་
རྟོགས་པ་ལ་བརྟེན་ནས་མིག་གི་གཟུང་བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པ་
གཅོད་ནུས་ཏེ། མིག་གི་གཟུང་བྱ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པའི་
ཕྱིར་ཏེ། སྒྲ་མིག་གི་གཟུང་བྱ་མ་ཡིན་པའི་ཕྱིར། སྦྱོར་བ་སྔ་མ་ནི་དངོས་བསྟན་དང་།
ཕྱི་མ་ནི་ཤུགས་བསྟན་ཡིན་ལ། དེ་བཞིན་དུ་སྒྲ་མི་རྟག་པར་སྒྲབ་པའི་ཕྱོགས་ཆོས་ཡིན་
ན། སྒྲའི་སྟེང་དུ་འགོད་ཚུལ་དང་མཐུན་པར་གྲུབ་དགོས་པར་རྟོགས་པ་ནི། དངོས་ཀྱི་
དགོས་པ་དང་། དེའི་མཐུ་ལ་བརྟེན་ནས་མིག་གི་གཟུང་བྱ་དེ་སྒྲུབ་ཀྱི་ཕྱོགས་ཆོས་མ་
ཡིན་པར་རྟོགས་པ་ནི། བརྒྱུད་པའི་དགོས་པ་ཡིན་ནོ། །དེས་མཚོན་ནས་གཞན་ལ་
·102 ~

ཡང་ཤེས་པར་བྱའོ།།ཁ་ཅིག་ན་རེ། ཕྱོགས་ཆོས་ཀྱི་ཟུར་དུ་ཉིད་སྨོས་པ་ཆོས་
ཅན། དགོས་པ་ཡོད་དེ། མཚན་མོ་ལོ་མ་འཁུམས་ཏེ་ཉལ་བ་ཤིང་སེམས་ལྡན་
དུ་སྒྲུབ་པའི་ཕྱོགས་ཆོས་ཡིན་པ་བཅད་པའི་དགོས་པ་ཡོད་པའི་ཕྱིར། གཅོད་
པར་ནུས་ཏེ། མཚན་མོ་ལོ་མ་འཁུམས་ཏེ་ཉལ་བ་དེ་ཤིང་གི་སྟེང་དུ་འགོད་
ཚུལ་དང་མཐུན་པར་ཡོད་ཀྱང་། དེ་ལྟར་ཡོད་པ་ཉིད་མ་ཡིན་པའི་ཕྱིར། དང་པོ་
གྲུབ་སྟེ། ཤིང་གི་ཕྱོགས་གཅིག་ལ་ཡོད་པའི་ཕྱིར། གཉིས་པ་གྲུབ་སྟེ། ཤིང་
མཐའ་དག་ལ་ཡོད་པ་མ་ཡིན་པའི་ཕྱིར་ཏེ། ཤིང་མཐའ་དག་མཚན་མོ་ལོ་མ་
འཁུམས་ཏེ་ཉལ་བ་མ་ཡིན་པའི་ཕྱིར། ཉིད་ཡོད་པའི་སྔར་མ་སྨོས་པ་ཆོས་ཅན།
དགོས་པ་ཡོད་དེ། དེ་ལྟར་སྨོས་ན། མཐུན་མོང་མ་ཡིན་པའི་མ་ངེས་པའི་
གཏན་ཚིགས་ལས་གཞན་པའི་གཏན་ཚིགས་རྣམས་ལ་ཕྱོགས་ཆོས་སོགས་མ་
གྲུབ་པར་འགྱུར་བའི་ཕྱིར་ཏེ། བྱས་པ་ལྟ་བུ་སྒྲ་ཁོ་ན་ལ་ཡོད་པ་མ་ཡིན་པའི་
ཕྱིར། རྗེས་ཁྱབ་ཀྱི་མཚན་ཉིད་འཆད་པའི་ཟུར་དུ། མཐུན་ཕྱོགས་ལ་ཡོད་པ་
ཁོ་ན་ཞེས་མི་སྨོས་པ་ལ་དགོས་པ་ཡོད་དེ། དེ་ལྟར་སྨོས་ན་རྩོལ་བྱུང་དེ་དུང་
སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་པ་ཁོ་ན་མ་ཡིན་པའི་ཕྱིར་ཏེ། དེ་
ནགས་ཀྱི་མེ་ཏོག་སོགས་ལ་མེད་པའི་ཕྱིར། ལྡོག་ཁྱབ་ཀྱི་མཚན་ཉིད་ཀྱི་ཟུར་
དུ་ཉིད་སྨོས་པ་ཆོས་ཅན། དགོས་པ་ཡོད་པ་ཡིན་ཏེ།མི་རྟག་པ་དེ་དུང་སྒྲ་རྩོལ་
བྱུང་དུ་སྒྲུབ་པའི་ལྡོག་ཁྱབ་ཡིན་པ་བཅད་པའི་དགོས་པ་ཡོད་པའི་ཕྱིར་ཏེ། མི
རྟག་པ་དེ། དུང་སྒྲ་རྩོལ་བྱུང་དུ་སྒྲུབ་པའི་མི་མཐུན་ཕྱོགས་ལ་མེད་ཀྱང་། མེད་
-103 ~

པ་ཉིད་མ་ཡིན་པའི་ཕྱིར་ཏེ། མི་མཐུན་ཕྱོགས་མཐའ་དག་ལ་མེད་པ་མ་ཡིན་
པའི་ཕྱིར་ཏེ། རྩོལ་མ་བྱུང་གི་བྲག་རི་སོགས་ལ་ཡོད་པའི་ཕྱིར། ལྡོག་ཁྱབ་ཀྱི་
མཚན་ཉིད་འཆད་པའི་ཟུར་དུ་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་མེད་པ།
ཞེས་མི་སྨོས་བ་ལ་དགོས་པ་ཡོད་དེ། རྩོལ་བྱུང་དེ། དུང་སྒྲ་མི་རྟག་པར་སྒྲུབ་
པའི་ལྡོག་ཁྱབ་མ་ཡིན་པ་བཅད་པའི་དགོས་པ་ཡོད་པའི་ཕྱིར། གཅོད་པར་
ནུས་ཏེ། རྩོལ་བྱུང་དེ། དུང་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ཁོ་ན་ལ་
མེད་པ་མ་ཡིན་པའི་ཕྱིར་ཏེ། མཐུན་ཕྱོགས་ལ་ཡང་མེད་པའི་ཕྱིར་ཏེ། རྩོལ་མ་
བྱུང་གི་བྲག་རི་སོགས་ལ་མེད་པའི་ཕྱིར་ཞེས་གསུངས། དང་པོ་མི་རིགས་ཏེ།
ཤིང་དེ་མཚན་མོ་ལོ་མ་འཁུམས་ཏེ་ཉལ་བ་ཡིན་པར་ཐལ། མཚན་མོ་ལོ་མ་
འཁུམས་ཏེ་ཉལ་བ་ཤིང་གི་སྟེང་དུ་འགོད་ཚུལ་དང་མཐུན་པར་ཡོད་པའི་ཕྱིར།
གཉིས་པ་མི་རིགས་ཏེ། བཏགས་ཡོད་ཆོས་གསུམ་ཚང་བ་ཆོས་ཅན། ཤིང་གི་
སྟེང་དུ་འགོད་ཚུལ་དང་མཐུན་པར་ཡོད་པ་ཉིད་མ་ཡིན་པར་ཐལ། ཤིང་མཐའ་
དག་ལ་ཡོད་པ་ཉིད་མ་ཡིན་པའི་ཕྱིར། ཁྱབ་པ་ཁས། འདོད་ན། ཤིང་གི་སྟེང་དུ་
འགོད་ཚུལ་དང་མཐུན་པར་ཡོད་པ་ཉིད་ཡིན་པར་ཐལ། ཤིང་མཚོན་བྱར་སྒྲུབ་
པའི་ཕྱོགས་ཆོས་ཡིན་པའི་ཕྱིར། གསུམ་པ་མི་རིགས་ཏེ། སྔར་བཤད་ཀྱི་
རིགས་པས་དེ་ལྟར་རྟོགས་ནུས་པའི་ཕྱིར། བཞི་པ་མི་རིགས་ཏེ། མི་རྟག་པ་དེ་
དུང་སྒྲ་རྩོལ་བྱུང་དུ་སྒྲུབ་པའི་མི་མཐུན་ཕྱོགས་ལ་ཡོད་པའི་ཕྱིར། ལྔ་པ་མི་
རིགས་ཏེ། རྩོལ་བྱུང་ཆོས་ཅན། དུང་སྒྲ་མི་རྟག་པར་སྒྲུབ་པའི་མི་མཐུན་
·104~

ཕྱོགས་ལ་མེད་པར་ཐལ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པའི་ཕྱིར་ཏེ།
དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། གཞན་ཡང་། རྩོལ་བྱུང་ཆོས་ཅན། དུང་སྒྲ་
མི་རྟག་པར་སྒྲུབ་པའི་མི་མཐུན་ཕྱོགས་ཁོ་ན་ལ་ཡོད་པ་ཡིན་པར་ཐལ། དེ་ལ་
ཡོད་པ་མ་ཡིན་པ་མ་ཡིན་པའི་ཕྱིར། མ་གྲུབ་ན་སོང༌། དུང་སྒྲ་མི་རྟག་པར་
སྒྲུབ་པར་བྱེད་པའི་མི་མཐུན་ཕྱོགས་ཁོ་ན་ལ་མེད་པར་ཐལ། །དེ་ལ་ཡོད་པ་མ་
ཡིན་པའི་ཕྱིར། རྟགས་གསལ་དངོས། གཞན་ཡང༌དེ་ཆོས་ཅན། དུང་སྒྲ་མི་
རྟག་པར་སྒྲུབ་བའི་མི་མཐུན་ཕྱོགས་ཁོ་ན་ལ་ཡོད་པ་མ་ཡིན་པར་ཐལ། དུང་སྒྲ་
མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་པ་མ་ཡིན་པའི་ཕྱིར་ཏེ། དེ་སྒྲུབ་
ཀྱི་ལྡོག་ཁྱབ་ཡིན་པའི་ཕྱིར། བརྗོད་པར་བྱ་བ་མང་སྟེ། རྒྱས་པར་ནི་གཞན་དུ་
བཤད་པར་བྱའོ། ༈ །མ་གྲུབ་སྦྱར་བ་བརྗོད་བྱ་མིན།ཞེས་སོགས་ཀྱི་སྐབས་
མི་
སུ། རྣམ་ངེས་ཊཱིཀ་ཆེན་སོགས་ལས་འདི་དག་གི་དོན་ཅུང་ཟད་བཤད་ན།
མཐུན་ཕྱོགས་ལ་ཡོད་པ་དང་། །ཞེས་སོགས་ནི། ཚད་མ་མདོའི་ཕྱོགས་ཆོས་
ཅན་དགུའི་དབྱེ་བ་སྟོན་པའི་ཚིག་སྣ་བཏུས་པ་ཡིན་ལ། དེ་ཡང་ཚད་མ་མདོར།
ཕྱོགས་ཆོས་མཐུན་ཕྱོགས་ཡོད་མེད་དང༌།ཞེས་གསུངས་པ་འདི་ཡིན་ལ།
འཐད་ལྡན་དུ་ཡང་། ཕྱོགས་ཀྱི་ཆོས་དགུ་ལ་འབྲེལ་བའི་ཕྱིར། དེ་བཞིན་དུ་
ཞེས་སྨོས་པ་ཡིན་ནོ། །ཞེས་བཤད་དོ། ཅི་རིགས་པ་ཞེས་པའི་དོན་ནི། དཔེ་
དོན་ཇི་ལྟར་རིགས་པར་སྦྱར་བའི་དོན་ཏེ། དང་པོ་གསུམ་དཔེ་དོན་སྦྱོར་ལ།
བཞི་པ་དཔེ་དོན་དུ་མི་སྦྱོར་ཏེ། མི་རིགས་པའི་ཕྱིར། ཞེས་པ་འདི།གཞན་དོན་
105~

སྐབས་ཀྱི་གཏན་ཚིགས་གཏན་ལ་འབེབས་པའི་དབང་དུ་བྱས་ནས། ཚད་མ་
མདོར་གསུངས་པས་དེར་བལྟ་བར་བྱའོ། །གཞན་དོན་སྐབས་ཀྱི་ཕྱོགས་ཆོས་
རྒོལ་ཕྱི་རྒོལ་གཉིས་ཀ་ལ་མ་གྲུབ་ན། ཕྱོགས་ཆོས་མི་གྲུབ་པ་དེ་བཞིན་དུ།
ཕྱོགས་ཆོས་ཅན་དགུའི་ནང་གི་འགལ་རྟགས་གཉིས་པོ་དེའི་རྗེས་སུ་འགྲོ་ལྡོག་
གི་ཁྱབ་པ་རྒོལ་ཕྱི་རྒོལ་གཉིས་ཀ་ལ་མ་གྲུབ་པ་དཔེ་དོན་དུ་སྦྱོར། ཕྱོགས་ཆོས་
རྒོལ་ཕྱི་རྒོལ་གང་རུང་ལ་མ་གྲུབ་ན། ཕྱོགས་ཆོས་མ་གྲུབ་པ་དེ་བཞིན་དུ།
ཕྱོགས་ཆོས་ཅན་དགུའི་ནང་གི་དངོས་ཀྱི་མ་ངེས་པའི་གཏན་ཚིགས་བཞིའི་
རྗེས་སུ་འགྲོ་ལྡོག་གི་ཁྱབ་པ་མ་གྲུབ་པ་བཞི་དཔེ་དོན་དུ་སྦྱོར། ཕྱོགས་ཆོས་ལ་
ཐེ་ཚོམ་ཟ་ན་ཕྱོགས་ཆོས་མ་གྲུབ་པ་བཞིན་དུ། ཕྱོགས་ཆོས་ཅན་དགུའི་ནང་
གི་ཐུན་མོང་མ་ཡིན་པའི་མ་ངེས་པའི་གཏན་ཚིགས་དེའི་རྗེས་སུ་འགྲོ་ལྡོག་
གཉིས་ཀ་ལ་ཐེ་ཚོམ་ཟ་བས་ཁྱབ་པ་མ་གྲུབ་པའི་ཕྱིར་ཞེས་དཔེ་དོན་དུ་སྦྱོར།
ཆོས་ཅན་གཞི་མ་གྲུབ་ན། ཕྱོགས་ཆོས་མ་གྲུབ་པ་བཞིན་དུ། ཕྱོགས་ཆོས་ཅན་
དགུའི་ནང་གི་ཡང་དག་གཉིས་པོ་དེའི་ལྡོག་ཡུལ་མི་མཐུན་ཕྱོགས་མཐའ་དག་
ཕྱི་རྒོལ་གྱིས་ཚད་མས་མ་གྲུབ་ན། ལྡོག་ཁྱབ་དང༌། དེའི་ཤུགས་ཀྱི་རྗེས་ཁྱབ་
ཀྱང་མི་གྲུབ་ཞེས་དཔེ་དོན་མི་སྦྱོར་ཏེ། ཆོས་ཅན་གཞི་མ་གྲུབ་ན། ཕྱོགས་
ཆོས་མ་གྲུབ་ལ། རྟགས་ཡང་དག་གི་ལྡོག་ཡུལ་མི་མཐུན་ཕྱོགས་མཐའ་དག་
ཕྱི་རྒོལ་གྱི་ཚད་མས་མ་གྲུབ་ཀྱང་རྗེས་སུ་འགྲོ་ལྡོག་གི་ཁྱབ་པ་གཉིས་ཀ་རྒོལ་
ཕྱི་རྒོལ་གྱིས་ངེས་པར་བྱར་ཡོད་པའི་ཕྱིར། ཊཱིཀ་བྱེད་སྔ་མ་དག་གིས། བཞི་པ་
-106~

ནི་སྒྲུབ་རྟགས་གཉིས་པོ་ཁོ་ན་ལ་སྦྱོར་བ་ནི། མ་མཐོང་བ་ཙམ་གྱིས་ལྡོག་ཁྱབ་
གྲུབ་པ་འགོག་པའི་སྐབས་དོན་ཅི་ཡིན་མ་ཤེས་པའི་བླ་རྡོལ་འབའ་ཞིག་ཡིན་
ནོ། །ཡང་གཞི་མ་གྲུབ་ཆོས་ཅན་དུ་བཟུང་ནས་དགག་བྱ་འགོག་པ། དགག་
རྟགས་ཡང་དག་ལ་སྲིད་ཀྱང་།སྒྲུབ་རྟགས་ཡང་དག་ལ་མི་སྲིད་དོ་སྙམ་དུ་
བཟུང་ནས། སྒྲུབ་རྟགས་ཁོ་ན་ལ་སྦྱོར་བར་ཡང་མི་བྱ་སྟེ། རྟགས་ཡང་དག་
ཡིན་ན། ཤེས་འདོད་ཆོས་ཅན་གཞི་གྲུབ་པས་ཁྱབ་པ་དགོས་ཀྱི། རྟགས་ཡང་
དག་གི་ཤེས་འདོད་ཆོས་ཅན་ཡིན་ན། །གཞི་གྲུབ་མི་དགོས་པའི་ཕྱིར་དང་།
གཞི་མ་གྲུབ་ཆོས་ཅན་དུ་བཟུང་བའི་ཐ་སྙད་འབའ་ཞིག་སྒྲུབ་པའི་སྒྲུབ་རྟགས་
ཡང་དག་སྲིད་པའི་ཕྱིར་རོ། །ཞེས་གསུངས་པའི་དགོངས་པ་འཆད་པའི་ཚེ།
སྒྲ་བྱས་པར་ཚད་མས་མ་གྲུབ་པའི་སྔ་རྒོལ་གྱིས། དེ་ལྟ་བུའི་ཕྱི་རྒོལ་གྱི་ངོར།
སྒྲ་མི་རྟག་པར་སྒྲུབ་པ་ལ། བྱས་པ་རྟགས་སུ་བཀོད་པའི་ཚེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་ཕྱོགས་ཆོས་མ་གྲུབ་བོ་ཞེས་གསུངས། གཞན་དག་ན་
རེ། དེའི་ཚེ་ན་བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་པར་ཐལ། ཁྱོད་བྱས་པ་དང་གཅིག་ཡིན་པ་གང་ཞིག བྱས་པ་དེ་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། གཞན་ཡང་། དེའི་ཚེ་ན་བྱས་པ་ཆོས་ཅན།
བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་མེད་པར་ཐལ།
བྱས་རྟགས་ཀྱིས་སྒྲ་མི་རྟག་པར་གྲུབ་པའི་རྟགས་ཡང་དག་མེད་པའི་ཕྱིར།
དེར་ཐལ། བྱས་པ་སྒྲ་མི་རྟག་པར་སྒྲུབ་པ་ལ་རྟགས་སུ་སོང་བའི་རྒོལ་བ་མེད་
~107-

པའི་ཕྱིར། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་མེད་
པའི་ཕྱིར། དེར་ཐལ། བྱས་པ་དེ་སྒྲ་མི་རྟག་པར་སྒྲུབ་པའི་ཕྱོགས་ཆོས་སྔ་རྒོལ་
གྱིས་མ་གྲུབ་པའི་གཏན་ཚིགས་ཡིན་པའི་ཕྱིར། དེར་ཐལ། བྱས་པ་དེ་སྒྲུབ་ཀྱི་
སྔ་རྒོལ་ལ་ལྟོས་ནས་མ་གྲུབ་པའི་གཏན་ཚིགས་ཡིན་པའི་ཕྱིར། རྟགས་རྣམས་
ཁས། གཞན་ཡང་། སྔ་རྒོལ་གྲངས་ཅན་པས། ཕྱི་རྒོལ་སངས་རྒྱས་པའི་ངོར་
མིག་སོགས་གཞན་དོན་བྱེད་པར་སྒྲུབ་པ་ལ་འདུས་བསགས་རྟགས་སུ་བཀོད་
པའི་ཚེ། དེ་དེ་སྒྲུབ་ཀྱི་ཕྱོགས་ཆོས་མ་ཡིན་པར་ཐལ། དེའི་ཕྱོགས་ཆོས་སྔ་
རྒོལ་གྲངས་ཅན་གྱིས་མ་གྲུབ་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་
དེ་སྒྲུབ་ཀྱི་འགལ་རྟགས་སུ་ཁས་བླངས་པའི་ཕྱིར། རྩ་བའི་གཏན་ཚིགས་གྲུབ་
སྟེ། གྲངས་ཅན་པ་དེས། མིག་སོགས་སྐད་ཅིག་མར་ཡང་མ་ངེས། བེམ་པོར་
ཡང་མ་ངེས་པའི་ཕྱིར། ཕྱོགས་ཆོས་རྒོལ་ཕྱི་རྒོལ་གང་རུང་གིས་མ་གྲུབ་ན།
ཕྱོགས་ཆོས་མ་གྲུབ་གསུངས་པ་དང་མི་འགལ་ཏེ།དེ་ནི་གཞན་དོན་སྐབས་ཀྱི་
རྟགས་ཡང་དག་གི་དབང་དུ་བྱས་པའི་ཕྱིར། ཁྱབ་པ་ཡོད་དེ།སྒྲ་བྱས་པར་
ཚད་མས་མ་གྲུབ་པའི་གང་ཟག་གིས། སྒྲ་ཆོས་ཅན། མི་རྟག་སྟེ། བྱས་པའི་
ཕྱིར་ཞེས་བཀོད་པའི་ཚེ། དེའི་བྱེད་པ་ལ་བརྟེན་ནས་བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་སོང་བ་མ་ཡིན་པའི་ཕྱིར། འདི་ལ་ཁ་ཅིག་ན་རེ།
སྒྲ་མི་རྟག་པར་ཚད་མས་གྲུབ་པའི་གང་ཟག་གི་ངོར་སྒྲ་ཆོས་ཅན། མི་རྟག་སྟེ་
བྱས་པའི་ཕྱིར་ཞེས་རྟགས་སུ་བཀོད་པའི་ཚེ། བྱས་པ་སྒྲ་མི་རྟག་པར་སྒྲུབ་པའི་
~108-

རྟགས་ཡང་དག་ཡིན་པར་ཐལ། སྒྲ་བྱས་པར་ཚད་མས་མ་གྲུབ་པའི་གང་ཟག་
གིས། དེ་སྒྲུབ་ལ་བྱས་པ་རྟགས་སུ་བཀོད་པའི་ཚེ། དེ་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། འདོད་ན། དེ་མ་ཡིན་པར་ཐལ། དེ་ལྟར་སྒྲུབ་པའི་ཕྱི་རྒོལ་
གྱིས་སྒྲ་མི་རྟག་པར་ཚད་མས་གྲུབ་ཟིན་པའི་ཕྱིར། དེར་ཐལ། དེ་ལྟར་སྒྲུབ་
ཡུལ་གྱི་རྒོལ་བས་སྒྲ་མི་རྟག་པར་ཚད་མས་གྲུབ་ཟིན་པའི་ཕྱིར། །དེར་ཐལ།
སྒྲ་མི་རྟག་པར་ཚད་མས་གྲུབ་པའི་གང་ཟག་དེ། དེ་ལྟར་སྒྲུབ་ཡུལ་གྱི་རྒོལ་བ་
ཡིན་པའི་ཕྱིར། འོ་ན། ཕྱི་རྒོལ་སངས་རྒྱས་པའི་ངོར། སྔ་རྒོལ་གྲངས་ཅན་
གྱིས། མིག་སོགས་གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་
བཀོད་པའི་ཚེ། དེ་དེ་སྒྲུབ་ཀྱི་ཕྱོགས་ཆོས་མ་ཡིན་པར་ཐལ། དེ་སྒྲུབ་ཀྱི་ཕྱི་
རྒོལ་གྱིས་མིག་སོགས་གཞན་དོན་བྱེད་པར་ཚད་མས་གྲུབ་པའི་ཕྱིར། དེར་
ཐལ། དེ་ལྟར་སྒྲུབ་ཡུལ་གྱི་རྒོལ་བས་དེ་ལྟར་དུ་ཚད་མས་གྲུབ་པའི་ཕྱིར། དེར་
ཐལ། སངས་རྒྱས་པ་དེ། དེ་ལྟར་སྒྲུབ་ཡུལ་གྱི་རྒོལ་བ་ཡིན་པ་གང་ཞིག དེས་
དེ་ལྟར་དུ་གྲུབ་ཟིན་པའི་ཕྱིར། འཁོར་གསུམ་རྣམས་ཁས། གཞན་ཡང་ཕྱི་རྒོལ་
སངས་རྒྱས་པའི་ངོར། མིག་སོགས་གཞན་དོན་བྱེད་པར་སྒྲུབ་པ་ལ་འདུས་
བསགས་རྟགས་སུ་བཀོད་པའི་ཚེ། དེ་དེ་སྒྲུབ་ཀྱི་ཕྱོགས་ཆོས་མ་ཡིན་པར་
ཐལ། དེའི་ངོར་སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ། དེ་
དེ་སྒྲུབ་ཀྱི་ཕྱོགས་ཆོས་མ་ཡིན་པའི་ཕྱིར། དེར་ཐལ། དེ་ལྟར་སྒྲུབ་ཡུལ་གྱི་
རྒོལ་བས་སྒྲ་མི་རྟག་པར་ཚད་མས་གྲུབ་པའི་ཕྱིར། དེར་ཐལ། སངས་རྒྱས་པ་
109~

དེ་ལྟར་སྒྲུབ་ཡུལ་གྱི་རྒོལ་བ་ཡིན་པའི་ཕྱིར། འཁོར་གསུམ་རྣམས་ཁས།
གཞན་ཡང་། སྒྲ་མི་རྟག་པར་ཚད་མས་གྲུབ་པའི་གང་ཟག་གི་ངོར། སྒྲ་མི་རྟག་
པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ། སྒྲ་རྟག་མི་རྟག་ཐེ་ཚོམ་ཟ་
བའི་གང་ཟག་མེད་པར་ཐལ། སྒྲ་མི་རྟག་པར་སྒྲུབ་པའི་ཕྱི་རྒོལ་གྱིས་སྒྲ་མི་རྟག་
པ་ཚད་མས་གྲུབ་པའི་ཕྱིར། རྟགས་ཁས། འདོད་མི་ནུས་ཏེ། དེའི་ཚེ་སྒྲ་རྟག་
པར་བདེན་ཞེན་གྱིས་འདོད་པའི་རྒོལ་བ་ཡོད་པའི་ཕྱིར། དེ་ལ་ཁོ་ན་རེ།
ཕྱོགས་ཆོས་སྔ་རྒོལ་ལ་ལྟོས་ནས་མ་གྲུབ་པ་དང༌། ཕྱི་རྒོལ་ལ་ལྟོས་ནས་མ་
གྲུབ་པའི་གཏན་ཚིགས་གསུངས་པ་མི་འཐད་པར་ཐལ། སྒྲ་བྱས་པར་ཚད་མས་
མ་གྲུབ་པའི་གང་ཟག་གིས། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་
ཚེ། དེ་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར་ཞེ་ན། མ་ཁྱབ་པར་ཐལ། སྒྲ་བྱས་
པར་ཚད་མས་མ་གྲུབ་པའི་གང་ཟག་དེས་སྒྲ་བྱས་པར་མ་གྲུབ་པ་ལ་དགོངས་
ནས་དེ་ལྟར་དུ་གསུངས་པའི་ཕྱིར། གཞན་དུ་ན། མཆོད་སྦྱིན་གྱི་ངོར། ལྷས་
བྱིན་གྱིས་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ། སྒྲ་མི་རྟག་པར་
སྒྲུབ་པའི་རྒོལ་ཕྱི་རྒོལ་གང་རུང་ཡིན་ན། ལྷ་མཆོད་གང་རུང་ཡིན་པས་ཁྱབ་
པར་ཐལ། སྒྲ་བྱས་པར་ཚད་མས་མ་གྲུབ་པའི་གང་ཟག་གིས། སྒྲ་མི་རྟག་སྒྲུབ་
ལ་བྱས་པ་རྟགས་སུ་བཀོད་པའི་ཚེ། དེ་སྒྲུབ་ཀྱི་སྔ་རྒོལ་ཡིན་ན། སྒྲ་བྱས་པར་
ཚད་མས་མ་གྲུབ་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན།
སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་ཤིང༌། བསྒྲུབ་བྱ་ལ་ཤེས་
~110~

འདོད་དང་ལྡན་པའི་ཕྱི་རྒོལ་དུ་མའི་ངོར། སྔ་རྒོལ་མཁས་པ་གཅིག་ཉིད་ཀྱིས
སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ།ཕྱི་རྒོལ་དེ་རྣམས་ཀྱི་ངོར།
བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགྱུར་བ་མི་སྲིད་པར་ཐལ། འདོད་པའི་
ཕྱིར། འདོད་ན། འཆད་པ་པོ་གཅིག་ཉིད་ཀྱིས། གདུལ་བྱ་དུ་མའི་རྒྱུད་ལ་ཡང་
དག་ཤེས་པ་དུས་ཅིག་ཅར་དུ་སྐྱེས་པ་མི་སྲིད་པར་ཐལ། འདོད་པའི་ཕྱིར།
མདོར་ན། སྔར་བཤད་ཀྱི་ལུང་རྣམས་ཀྱི་དོན་ནི། སྒྲ་བྱས་པར་ཚད་མས་མ་
གྲུབ་པའི་གང་ཟག་གི་ངོར་སྒྲ་བྱས་པར་ཚད་མས་གྲུབ་པའི་གང་ཟག་གིས། དེ་
སྒྲུབ་ལ་བྱས་པ་རྟགས་སུ་བཀོད་པའི་ཚེ་ན་ཡང་། དེའི་ངོར་བྱས་པ་དེ་སྒྲུབ་ཀྱི་
ཕྱོགས་ཆོས་མིན་ཞིང་སྒྲ་རྟག་མི་རྟག་ཐེ་ཚོམ་ཟ་བའི་ཕྱི་རྒོལ་རྣམ་དག་གི་ངོར།
སྒྲ་བྱས་པར་ཚད་མས་མ་ངེས་པའི་གང་ཟག་གིས།,,,。。དེ་སྒྲུབ་ལ་བྱས་པ་རྟགས་
སུ་བཀོད་པའི་ཚེ། དེ་དེ་སྒྲུབ་ཀྱི་རྟགས་ཡང་དག་ཡིན་ཡང་། སྒྲ་བྱས་པར་ཚད་
མས་མ་ངེས་པའི་གང་ཟག་དེ་ཉིད་ཀྱིས། སྒྲ་མི་རྟག་སྒྲུབ་ལ་བྱས་པ་རྟགས་སུ་
བཀོད་པའི་བྱེད་པ་ལ་བརྟེན་ནས། བྱས་པ་དེ་སྒྲུབ་ཀྱི་གཞན་དོན་སྐབས་ཀྱི་
རྟགས་ཡང་དག་ཏུ་སོང་བ་ནི་མ་ཡིན་ཞེས་པའོ། །མཁས་པ་ཁ་ཅིག་ན་རེ།
སྦྱོར་བ་སྐོར་ཅིག་གི་རྟགས་ཡང་དག་ཡིན་ན། སྦྱོར་བ་སྐོར་ཅིག་པོ་དེའི་ཤེས་
འདོད་ཆོས་ཅན་ཡོད་པས་ཁྱབ་ཅིང༌། ཆོས་དེའི་རྟགས་ཀྱིས་དེ་སྒྲུབ་ཀྱི་རྟགས་
ཡང་དག་ཏུ་བཟུང་བྱ་ཡིན་ན། ཆོས་དེ་དང་ཐ་དད་མ་ཡིན་པས་ཁྱབ་ཅེས་
གསུངས། འོ་ན། སྐྱེས་བུ་ཆོས་ཅན། སྡུག་བསྔལ་བ་ཡིན་ཏེ། རི་བོང་གི་རྭས་
·111~

ཕུག་པའི་ཕྱིར་ཞེས་རྟགས་སུ་བཀོད་པའི་ཚེ། རི་བོང་གི་རྭས་ཕུག་པ་ཆོས་
ཅན། རི་བོང་གི་རྭས་ཕུག་པའི་རྟགས་ཀྱིས། སྐྱེས་བུ་སྡུག་བསྔལ་བར་སྒྲུབ་
པའི་རྟགས་ལྟར་སྣང་ཡིན་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པ་
གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར་ཞེས་བཀོད་པའི་ཚེ་ན། དེ་
ཆོས་ཅན། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡོད་པར་ཐལ། དེ་སྒྲུབ་
ཀྱི་རྟགས་ཡང་དག་ཡོད་པའི་ཕྱིར། རྟགས་ཁྱབ་དངོས། འདོད་ན། རི་བོང་གི་
རྭས་ཕུག་པའི་དོན་སྤྱི་དེ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པར་
ཐལ། འདོད་པའི་ཕྱིར། འདོད་ན། རི་བོང་གི་རྭས་ཕུག་པའི་དོན་སྤྱི་དེ། རི་བོང་
གི་རྭས་ཕུག་པའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་རྟགས་སུ་
བཟུང་བྱ་ཡིན་པར་ཐལ། འདོད་པའི་ཕྱིར། འདོད་ན། རི་བོང་རྭས་ཕུག་པའི་
དོན་སྤྱི་ཆོས་ཅན། རི་བོང་རྭས་ཕུག་པ་དང་ཐ་དད་ཡིན་པར་ཐལ། འདོད་པའི་
ཕྱིར། རྟགས་ཁྱབ་ཁས་སོ། །འདོད་མི་ནུས་ཏེ། གཞི་གྲུབ་པའི་ཕྱིར། རྒྱས་
པར་ནི། ཀུན་ཏུ་རྒོལ་བ་བདག་ཉིད་ཀྱི། །ཞེས་པའི་སྐབས་སུ་བཤད་པར་
བྱའོ། ༈ །ཁྱད་པར་རྣམ་པར་གཅོད་པ་ཡི། །ཞེས་པའི་སྐབས་སུ་ཁ་ཅིག་ན་རེ།
མཉན་བྱ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ།
དེ་སྒྲུབ་ཀྱི་ཕྱོགས་ཆོས་གང་ཞིག ལྡོག་ཁྱབ་ཡིན་པའི་ཕྱིར། ཕྱི་མ་དེར་ཐལ།
དེ་སྒྲུབ་ཀྱི་མི་མཐུན་ཕྱོགས་ལ་ཕྱི་རྒོལ་གྱིས་མ་མཐོང་བ་ཙམ་ཡིན་པའི་ཕྱིར།
འདི་ལ་མཁས་པ་ཁ་ཅིག མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་
-112 ~

མ་ཡིན་པར་ཐལ། མཉན་བྱ་མི་རྟག་པར་ངེས་པའི་གང་ཟག་ཡིན་ན། སྒྲ་མི་རྟག་
པར་ངེས་པའི་གང་ཟག་ཡིན་དགོས་པའི་ཕྱིར་ཏེ། མཉན་བྱ་སྒྲའི་མཚན་ཉིད་
ཡིན་པའི་ཕྱིར་ཞེས་གསུངས། འོ་ན། མཉན་བྱ་སྒྲ་མི་རྟག་པར་སྒྲུབ་པའི་རྟགས་
ཡང་དག་ཏུ་སོང་བའི་གང་ཟག་མི་སྲིད་པར་ཐལ། མཉན་བྱ་མི་རྟག་པར་ངེས་
པའི་གང་ཟག་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་
དགོས་པའི་ཕྱིར། འདོད་ན། སྲིད་པར་ཐལ། དང་པོར་མཉན་བྱ་དོན་བྱེད་ནུས་
པར་ངེས་ལ། དེ་རྗེས་དོན་བྱེད་ནུས་པ་ལ་མི་རྟག་པས་ཁྱབ་པ་ཚད་མས་
ངེས།དེ་རྗེས་མཉན་བྱ་མི་རྟག་པར་ངེས། དེ་རྗེས་སྒྲ་མི་རྟག་པར་ངེས་པ་ཡོད་
པའི་ཕྱིར། དེར་ཐལ། འཐད་ལྡན་ལས། གལ་ཏེ་མཉན་བྱ་ཉིད་ནི་ཉན་པའི་ཤེས་
པ་སྐྱེད་པ་ཡིན་ལ་དེ་ཡང་དོན་བྱེད་ནུས་པ་ཉིད་ཡིན་པ་ངེས་ན་མཉན་པར་བྱ་
བ་ཉིད་རྟག་པ་དག་ལས་ལྡོག་པའི་ཕྱིར། མི་རྟག་པ་ཉིད་གོ་བར་བྱེད་པའི་
རྟགས་ཉིད་མིན་ནམ་ཞེ་ན། ཅིས་ཏེ་མཉན་བྱ་ཉིད་སྤྱི་མཉན་པའི་ཤེས་པས་
རྟོགས་པའི་དོན་བྱེད་པ་ཙམ་ཞིག་ཡིན་ནམ། གལ་ཏེ་དེ་ལྟ་ཡིན་ན་ནི། གོ་བར་
བྱེད་པ་ཉིད་ཡིན་ནོ། འོན་ཀྱང་དེ་ཉིད་ཐུན་མོང་བ་ཉིད་ཡིན་ནོ། ཡོད་པ་ཙམ་
གྱི་ཐམས་ཅད་ལས་ཡོད་པའི་ཕྱིར་རོ། །ཅིས་ཏེ་མཉན་བྱའི་ཤེས་པ་བསྐྱེད་པ་
ཉིད་མཉན་བྱ་ཡིན་ན། དེ་ཐུན་མོང་མིན་པ་མིན་ན། གོ་བར་བྱེད་པར་ནི་མི་
འགྱུར་རོ། །དེ་ནི་སྒྲ་ཉིད་ལ་བརྟེན་པས་གནོད་པ་བྱེད་པས་སྒྲ་ལ་ཁྱབ་པ་སྒྲུབ་
པར་བྱ་བ་ཡིན་ན། ཚད་མ་གང་གིས་སྒྲ་ལ་མི་རྟག་པས་ཁྱབ་པ་སྒྲུབ་པ་དེ་ཉིད་
113 ~

ཀྱིས་སྒྲ་མི་རྟག་པར་སྒྲུབ་པའི་ཕྱིར། མཉན་བྱ་ཉིད་ཀྱིས་ཅི་ཞིག་བྱ། Y
་མོང་མ་ཡིན་པ་ཐམས་ཅད་གོ་བར་བྱེད་པ་ཡིན་པས་སྤངས་པ་ཡིན་
ནོ། །ཞེས་གསུངས་པའི་ཕྱིར། རྣམ་པར་ངེས་པའི་ཊཱིཀ་ཆེན་ལས།དེའི་དོན་ནི་
མཉན་བྱས་ཉན་ཤེས་སྐྱེད་པའི་བྱ་བ་བྱེད་པའི་ཕྱིར། དོན་བྱེད་ནུས་པར་ངེས་
ལ། དོན་བྱེད་ནུས་པ་ཡང་རྟག་པ་ལས་ལྡོག་པར་ངེས་པའི་ཕྱིར། མཉན་བྱ་སྒྲ་
ལ་མི་རྟག་པ་གོ་བྱེད་ཅི་ལྟར་མིན་ཞེ་ན། དེའི་ལན་འཐད་ལྡན་དུ་མཛད་པའི་
དོན་འདི་ལྟར་མཛད་ན་ཡང་། རུང་བ་ཙམ་དུ་སེམས་ཏེ། སྒྲ་དང་མཉན་བྱའི་
མིང་དོན་གྱི་འབྲེལ་པ་མ་ངེས་པའི་སྔ་རོལ་མཉན་བྱའི་ལྡོག་པ་ཚད་མས་ངེས་
ཤིང་། དེས་ཉན་ཤེས་སྐྱེད་པའི་བྱ་བ་བྱེད་པར་ངེས་པ་ན། མཉན་བྱ་དོན་བྱེད་
ནུས་པ་ཡིན་པས་ཕྱོགས་གྲུབ་ཅིང་།དོན་བྱེད་ནུས་པ་ལ་མི་རྟག་པས་ཁྱབ་པ་
ངེས་པར་བྱས་ནས་རྟགས་དེ་ལ་བརྟེན་ནས་མཉན་བྱ་ལ་མི་རྟག་པའི་ཁྱབ་པ་
ངེས་ནུས་སོ། ཚུལ་དེ་ལྟར་ན། མཉན་བྱ་ལ་མི་རྟག་པས་ཁྱབ་པ་ངེས་པར་བྱེད་
པ་ལ་དཔེ་དགོས་པའི་དོན་མེད་དོ། །ཁྱབ་པ་གྲུབ་ཟིན་མ་བརྗེད་པ་དེའི་རྗེས་
སུ། སྒྲ་དང་མཉན་བྱ་གཉིས་ཀྱི་མིང་དོན་གྱི་འབྲེལ་པ་ངེས་པར་བྱས་པས།
མཉན་བྱས་སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་ལ། དེའི་རྗེས་སུ་རྟགས་
དེ་ལ་བརྟེན་ནས་སྒྲ་མི་རྟག་པ་གསར་དུ་ངེས་པ་བྱར་ཡོད་པ་ཡིན་ནོ། ཁྱབ་པ་
ངེས་པའི་སྔ་རོལ་དུ་ཕྱོགས་ཆོས་ངེས་པ་ཡིན་ན་ནི། མཉན་བྱ་ལ་མི་རྟག་པས་
ཁྱབ་པ་ངེས་པའི་ཚད་མ་དེ་ཉིད་ཀྱིས། སྒྲ་ལ་མི་རྟག་པས་ཁྱབ་པ་ངེས་ནུས་
·114~

བས། ; །འདི་དང་གོང་དུ་ཡང་།
སློབ་དཔོན་ཆོས་མཆོག་གིས། ཐུན་མོང་མིན་པ་ཐམས་ཅད་གོ་བྱེད་ཡིན་པ་
ཡང་མིན་ནོ། །ཞེས་བཤད་པ་མིན་ནམ་ཞེ་ན། ཐུན་མོང་མིན་པའི་མ་ངེས་པའི་
གཏན་ཚིགས་ཡང་དག་ཡིན་ནོ་ཞེས་སུ་ཞིག་སྨྲ། མཉན་བྱ་ལ་མི་རྟག་པས་
ཁྱབ་པ་མངོན་སུམ་གྱིས་ངེས་ནུས་པའི་སྐབས་ཡོད་པ་ནི། སྔར་གོང་དུ་བཤད་
ཟིན་ཏོ། །འོན་ཀྱང་། དོན་འདི་ཤིན་ཏུ་དཀའ་བའི་གནས་སུ་སྣང་བས། རིགས་
པ་ལ་ཤིན་ཏུ་སྦྱངས་པའི་མཁས་པ་རྣམས་ཀྱིས་དཔྱད་པར་བྱ་བ་ཁོ་ན་ཡིན་
ནོ། །ཞེས་གསུངས་པའི་ཕྱིར། སྐབས་འདིའི་འཐད་ལྡན་ལྟར་ན། མཉན་བྱའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་དང་པོར་ངེས། ཕྱོགས་ཆོས་ཕྱིས་
ངེས་པའི་ཚེ། རྒོལ་བ་འགའ་ཞིག་གི་ངོར། མཉན་བྱ་སྒྲ་མི་རྟག་པར་སྒྲུབ་པའི་
རྟགས་ཡང་དག་དང༌། ཕྱོགས་ཆོས་དང་པོར་ངེས་ཤིང༌། མཉན་བྱ་ལ་མི་རྟག་
པས་ཁྱབ་པ་ཕྱིས་ངེས་པ་རྣམས་ལ་ནི། མཉན་བྱ་སྒྲ་མི་རྟག་པར་སྒྲུབ་པའི་ཐུན་
མོང་མ་ཡིན་པའི་མ་ངེས་པའི་གཏན་ཚིགས་ཡིན་པ་ནི། རྒྱལ་ཚབ་དམ་པའི་
བཞེད་པ་ཡིན་ཏེ། བཤད་མ་ཐག་པའི་ཊཱི ཀ་ཆེན་རྣམས་དང་གོང་དུ་ཡང་། དང་
པོར་ཁྱབ་པ་ངེས་པ་སྔོན་དུ་སོང་བའི་ཚེ། མཉན་བྱ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་མིན་སོགས་འོག་ཏུ་འཆད་པར་འགྱུར་རོ། །ཞེས་
གསུངས་པ་རྣམས་ཀྱིས་དེ་ལྟར་གྲུབ་པའི་ཕྱིར། མཁས་པ་ཁ་ཅིག་ན་རེ། མཉན་
བྱ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་
-115~

ལ་ཁྱོད་རྟགས་ཡང་དག་ཏུ་སོང་བཞིན་པའི་ཕྱི་རྒོལ་ཡོད་པའི་ཕྱིར། གཞན་
ཡང་། འཐད་ལྡན་གྱི་དགོངས་པ། ཉན་ཤེས་ཀྱི་གཟུང་དོན་དུ་གྱུར་པའི་དངོས་
བོ། སྒྲ་མི་རྟག་པར་སྒྲུབ་པའི་རྟགས་ཡང་དག་དང༌། མཉན་བྱ་ཉིད་དེ་སྒྲུབ་ཀྱི
རྟགས་ལྟར་སྣང་དུ་བསྟན་པ་ཙམ་ཡིན་པའི་ཕྱིར་ཞེས་གསུངས། མཁས་པ་
གཞན་དག་ན་རེ། མཉན་བྱ་དོན་བྱེད་ནུས་པར་ངེས་པའི་གང་ཟག་ཡིན་ན། སྒྲ་
དོན་བྱེད་ནུས་པར་ངེས་པའི་གང་ཟག་ཡིན་དགོས་པར་ཐལ། མཉན་བྱ་མི་རྟག་
པར་ཚད་མས་ངེས་པའི་གང་ཟག་ཡིན་ན། སྒྲ་མི་རྟག་པར་ངེས་པའི་གང་ཟག་
ཡིན་དགོས་པའི་ཕྱིར། རྟགས་ཁས། འདོད་ན། མཉན་བྱ་དེ་ཉན་ཤེས་ཀྱི་རྒྱུར་
ངེས་པའི་གང་ཟག་ཡིན་ན། སྒྲ་དེ་ལྟར་ངེས་པའི་གང་ཟག་ཡིན་དགོས་པར་
ཐལ། འདོད་པའི་ཕྱིར། འདོད་ན། མཉན་བྱ་ངེས་པའི་གང་ཟག་ཡིན་ན། སྒྲ་ངེས་
པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། མཉན་བྱ་སྒྲའི་
མཚན་ཉིད་མ་ཡིན་པར་ཐལ། འདོད་པའི་ཕྱིར། གཞན་ཡང་། ཆོས་དེ་དོན་བྱེད་
ནུས་པར་ངེས་ན་གཞི་དེ་དོན་བྱེད་ནུས་པར་ངེས་དགོས་པར་ཐལ། །ཆོས་དེ་
གཞི་དེའི་མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་
ཐལ། མཉན་བྱ་དོན་བྱེད་ནུས་པར་ངེས་ན། སྒྲ་དོན་བྱེད་ནུས་པར་ངེས་དགོས་
པའི་ཕྱིར། འདོད་ན། ལྟོ་ལྡིར་བ་དོན་བྱེད་ནུས་པར་ངེས་ན། བུམ་པ་དོན་བྱེད་
ནུས་པར་ངེས་དགོས་པར་ཐལ། འདོད་པའི་ཕྱིར། འདོད་ན། ལྟོ་ལྡིར་བ་དོན་
བྱེད་ནུས་པར་ངེས་ན། བུམ་པ་དེ་ལྟར་ངེས་པས་ཁྱབ་པར་ཐལ། ལྟོ་ལྡིར་བ་
~116~

བུམ་པའི་མཚན་ཉིད་ཡིན་པའི་ཕྱིར། ཁྱབ་པ་ཁས། འདོད་ན། ལྟོ་ལྡིར་ཞབས་
ཞུམ་ཆུ་སྐྱོར་གྱི་དོན་བྱེད་ནུས་པ་ངེས་ན། བུམ་པ་ངེས་དགོས་པར་ཐལ།
འདོད་པ་དེའི་ཕྱིར། འདོད་ན་ལྡོ་ལྡིར་བ་ཚད་མས་ངེས། བུམ་པ་ཚད་མས་མ་
ངེས་པའི་རྒོལ་བ་ཆོས་ཅན། བུམ་པ་ཚད་མས་ངེས་པར་ཐལ། ལྡོ་ལྡིར་བ་ཚད་
མས་ངེས་པའི་ཕྱིར། ཁྱབ་པ་ཁས་སོ། །གཞན་ཡང་། མི་རྟག་པའི་ཁྱད་པར་དུ་
བྱས་པའི་མཉན་བྱ་ངེས་ཤིང་། མི་རྟག་པའི་ཁྱད་པར་དུ་བྱས་པའི་སྒྲ་མ་ངེས་
པའི་གང་ཟག་ཆོས་ཅན། སྒྲ་མི་རྟག་པར་རྟོགས་པར་ཐལ། མཉན་བྱ་མི་རྟག་
པར་རྟོགས་པའི་ཕྱིར། ཁྱབ་པ་ཁས། མ་གྲུབ་ན་སོང་མོད། དེར་ཐལ། མི་རྟག་
པའི་ཁྱད་པར་དུ་བྱས་པའི་མཉན་བྱ་ཚད་མས་ངེས་པའི་ཕྱིར། །ཁྱབ་པ་ཁས་སོ།
གལ་ཏེ་ཆོས་ཅན་མ་གྲུབ་བོ་ཞེ་ན། འོ་ན། མཉན་བྱ་རྟོགས་ཤིང་། སྒྲ་མ་རྟོགས་
པའི་གང་ཟག་མེད་པར་ཐལ། མ་གྲུབ་པ་དེའི་ཕྱིར། འདིའི་སྦྱོར་བ་གོང་ལ་
མཉན་བྱ་ཆོས་ཅན། སྒྲ་རྟག་པར་སྒྲུབ་པའི་ལྡོག་ཁྱབ་ཡིན་པར་ཐལ།དེ་སྒྲུབ་ཀྱི་
ཕྱོགས་ཆོས་གང་ཞིག དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས།
དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་མ་མཐོང་བའི་ཕྱིར་ཞེ་ན། གཏན་
ཚིགས་ཕྱི་མ་མ་གྲུབ་པར་ཐལ། གྲངས་ཅན་གྱི་རྒྱུད་ཀྱི་སྒྲ་འཛིན་དབང་པོའི་
མངོན་སུམ་གྱིས་སྒྲའི་མི་རྟག་པ་མཐོང་བའི་ཕྱིར་ཏེ། དེ་ལ་སྒྲུབ་འཇུག་ཡིན་
པའི་ཕྱིར། ༈ དེའི་ཕྱིར་རྒྱུ་དང་རང་བཞིན་ཞེས་པའི་སྐབས་སུ་དེ་སྒྲུབ་ཀྱི་
འབྲེལ་ཟླ་མ་དམིགས་པའི་རྟགས་ཡང་དག་གང་ཞིག དེ་སྒྲུབ་ཀྱི་རྟགས་ལོག་
117-

ཏུ་བཟུང་བྱ་དེ། དེ་སྒྲུབ་ཀྱི་ཆོས་ལོག་ཏུ་བཟུང་བྱའི་རྒྱུ་ཡིན་པ་དེ་སྒྲུབ་ཀྱི་རྒྱུ་
མ་དམིགས་པའི་གཏན་ཚིགས་ཀྱི་མཚན་ཉིད། དེ་གང་ཞིག དེ་སྒྲུབ་ཀྱི་རྟགས་
ལོག་ཏུ་བཟུང་བྱ་དེ། དེ་སྒྲུབ་ཀྱི་ཆོས་ལོག་ཏུ་བཟུང་བྱའི་ཁྱབ་བྱེད་ཡིན་པ། དེ་
སྒྲུབ་ཀྱི་ཁྱབ་བྱེད་མ་དམིགས་པའི་རྟགས་ཡང་དག་གི་མཚན་ཉིད། དེ་གང་ཞིག
དེ་སྒྲུབ་ཀྱི་རྟགས་ལོག་ཏུ་བཟུང་བྱ་དེ། དེ་སྒྲུབ་ཀྱི་ཆོས་ལོག་ཏུ་བཟུང་བྱའི་
མཚན་ཉིད་ཡིན་པ། དེ་སྒྲུབ་ཀྱི་རང་བཞིན་མ་དམིགས་པའི་རྟགས་ཡང་དག་
གི་མཚན་ཉིད་ཅེ་ན། མེ་མེད་པ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར།འདོད་ན། མེ་དེ་དུ་བའི་རྒྱུ་ཡིན་པར་ཐལ། འདོད་པའི་ཕྱིར། ཤིང་
མེད་པ་ཆོས་ཅན། ཤིང་གིས་དག་པའི་བྲག་ལྗོངས་ན་ཤ་བ་མེད་པར་སྒྲུབ་པའི་
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཤིང་དེ་ཤ་བའི་ཁྱབ་བྱེད་
ཡིན་པར་ཐལ་ལོ། །བུམ་པ་ཚད་མས་མ་དམིགས་པ་ཆོས་ཅན། བུམ་པས་དག་
པའི་ས་ཕྱོགས་ན་བུམ་པ་མེད་པར་སྒྲུབ་པའི་མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། བུམ་པ་ཚད་མས་མ་དམིགས་པ་དེ། བུམ་པ་ཡོད་པའི་
འཇོག་བྱེད་ཡིན་པར་ཐལ་ལོ། །ཡང་དེ་རྣམས་ཀྱི་མཚན་ཉིད་རིམ་པ་བཞིན་དུ།
དེ་སྒྲུབ་ཀྱི་དགག་བྱའི་ཆོས་ཀྱི་རྒྱུ་བཀག་པ་རྟགས་སུ་སྦྱར་བའི་དགག་པའི་
ཚུལ་གསུམ། །དེ་སྒྲུབ་ཀྱི་ཁྱབ་བྱེད་བཀག་པ་རྟགས་སུ་སྦྱར་བའི་དགག་པའི་
ཚུལ་གསུམ། དེའི་རང་བཞིན་བཀག་པ་རྟགས་སུ་སྦྱར་བའི་དགག་པའི་ཚུལ་
གསུམ་ཞེ་ན། མེ་མེད་ཀྱི་དངོས་པོ་ཆོས་ཅན། མཚན་མོའི་རྒྱ་མཚོ་ན་དུ་བ་
~118~

མེད་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་ཏུ་ཐལ། འདོད་པའི་ཕྱིར།
འདོད་ན། མེད་དགག་ཏུ་ཐལ་ལོ། །འདོད་ན། དངོས་པོ་མ་ཡིན་པར་ཐལ་
ལོ། །གཞན་ཡང༌། མེ་ཚད་མས་མ་དམིགས་ཕ་ཆོས་ཅན། དེ་སྒྲུབ་ཀྱི་མཚོན་
བྱ་དེར་ཐལ། མཚན་ཉིད་དེའི་ཕྱིར། འདོད་ན། མེ་མེད་ཀྱི་ལྡོག་པར་ཐལ།
འདོད་པའི་ཕྱིར། ཡང་མཁས་པ་ཁ་ཅིག་ན་རེ། མེ་མེད་པ་ཆོས་ཅན། མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་རྒྱུ་མ་དམིགས་པའི་རྟགས་ཡང་དག་
མ་ཡིན་པར་ཐལ། མེ་དུ་བའི་རྒྱུ་མ་ཡིན་པའི་ཕྱིར་ཞེ་ན། དེ་ཆོས་ཅན། དེ་སྒྲུབ་
ཀྱི་འབྲེལ་ཡུལ་མ་དམིགས་པའི་རྟགས་ཡང་དག་མ་ཡིན་པར་ཐལ། མེ་དུ་བའི་
འབྲེལ་ཡུལ་མ་ཡིན་པའི་ཕྱིར། ཁྱབ་པ་ཁས། འདོད་ན། དེ་ཡིན་པར་ཐལ། དེ་
སྒྲུབ་ཀྱི་དགག་རྟགས་ཡང་དག་གང་ཞིག མེད་དགག་ཡིན་པའི་ཕྱིར། འདིར་
དོན་སྒྲུབ། ཐ་སྙད་སྒྲུབ། ཐ་སྙད་འབའ་ཞིག་སྒྲུབ་གསུམ་གྱི་མཚན་ཉིད་རིམ་པ་
བཞིན། དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་ཕྱི་རྒོལ་གྱིས་དེ་སྒྲུབ་
ཀྱི་ཤེས་འདོད་ཆོས་ཅན་དུ་བཟུང་བྱའི་སྟེང་དུ། དེ་སྒྲུབ་ཀྱི་བསྒྲུབ་བྱའི་ཆོས་སུ་
བཟུང་བྱ་དེའི་དོན་གྲུབ་མ་ཟིན་པ་དང་། དེ་གང་ཞིག ཟིན་པ་དང་། དེ་གང་ཞིག
དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་ཀྱི་མཚོན་བྱ་ཡིན་
དགོས་པ། ཞེས་ཟེར། མེ་མེད་པ་ཆོས་ཅན། མཚན་མོའི་རྒྱ་མཚོ་ན་དུ་བ་མེད་
པར་སྒྲུབ་པའི་དོན་སྒྲུབ་ཀྱི་རྟགས་ཡང་དག་མ་ཡིན་པར་ཐལ། ཐ་སྙད་སྒྲུབ་ཀྱི་
119~

རྟགས་ཡང་དག་ཡིན་པའི་ཕྱིར། མ་ཁྱབ་ན། མཚན་ཉིད་སྔ་མ་གཉིས་རིགས་པ་
འབུད། རྟགས་གསལ་ལ་ལན་མི་ཐེབ་སྟེ། རྣམ་པར་ངེས་པ་ལས། རྒྱུ་དང་ཁྱབ་
པར་བྱེད་པ་མ་དམིགས་པ་ནི་གཉིས་ཀའི་གཏན་ཚིགས་སོ།ཞེས་བཤད་པའི་
ཕྱིར། གཞན་ཡང༌། མེ་མེད་པ་ཆོས་ཅན། མཚན་མོའི་རྒྱ་མཚོ་ན་དུ་བ་མེད་
པར་སྒྲུབ་པའི་དོན་སྒྲུབ་ཀྱི་རྟགས་ཡང་དག་ཡིན་ཏེ། དེ་ན་དུ་བ་ཚད་མས་མ་
དམིགས་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་སྟེ། དུ་བ་ཚད་
ས་མ་དམིགས་པ་དེ། དུ་བ་མེད་པའི་དོན་ལྡོག་ཡིན་པའི་ཕྱིར་ཏེ། དེའི་
མཚན་ཉིད་ཡིན་པའི་ཕྱིར། ཡང་དེ་དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་
ཡིན་ཏེ། དེ་ན་དུ་བ་མེད་པར་སྒྲུབ་པའི་རྟགས་ཡང་དག་གང་ཞིག དུ་བ་མེད་
པ་དེ། དུ་བ་མེད་པའི་ཐ་སྙད་བྱ་རུང་ཡིན་པའི་ཕྱིར་ཏེ། དེ་དུ་བ་ཚད་མས་མ
དམིགས་པའི་མཚོན་བྱ་ཡིན་པའི་ཕྱིར་རོ། ཁ་ཅིག མེ་མེད་པ་དེ། མཚན་མོའི་
རྒྱ་མཚོ་ན་དུ་བ་མེད་པར་སྒྲུབ་པའི་གཏན་ཚིགས་ཡང་དག་ཡིན་ནོ་ཞེས་ཟེར་
ཞིང་། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་དང་། ཐ་སྙད་སྒྲུབ་ཀྱི་རྟགས་
..... གཉིས་མི་འགལ་ལོ་ཞེས་ཟེར། འོ་ན། མེ་མེད་པ་དེ། མཚན་མོའི་རྒྱ་མཚོ་ན་དུ་
བ་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། མེ་མེད་པ་དེ། མཚན་
མོའི་རྒྱ་མཚོ་ན་དུ་བ་ཚད་མས་མ་དམིགས་པར་སྒྲུབ་པའི་རྟགས་སུ་བཀོད་
པའི་ཕྱིར། མ་གྲུབ་ན། མེ་མེད་པ་ཆོས་ཅན། དེའི་ཚེ་མཚན་མོའི་རྒྱ་མཚོ་ན་དུ་
བ་ཚད་མས་མ་དམིགས་པར་སྒྲུབ་པའི་རྟགས་སུ་བཀོད་པར་ཐལ། དེ་སྒྲུབ་ཀྱི་
-120~

རྟགས་ཡང་དག་ཡིན་པའི་ཕྱིར་ཏེ། དེའི་ཚེ་དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། མམ་གྲུབ་ན། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་དང་། ཐ་སྙད་
སྒྲུབ་གྱི་རྟགས་གཉིས་མི་འགལ་བ་འབུད། མཚན་ཉིད་གསུམ་པ་ལ། མེ་ཚད་
མས་དམིགས་པ་ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་ན། ཁྱོད་ཀྱི་མཚོན་བྱ་ཡིན་དགོས་པར་
ཐལ། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། ཁྱོད་མེ་
ཡོད་པའི་མཚན་ཉིད་ཡིན་པའི་ཕྱིར། འདོད་ན། མེ་ཆོས་ཅན། དེར་ཐལ། དེའི་
ཕྱིར། འདོད་ན། རི་བོང་གི་རྭ་ཆོས་ཅན། མེ་ཡིན་པར་ཐལ། མེ་ཚད་མས་
དམིགས་པའི་ཕྱིར་རོ། ཁྱབ་པ་ཁས། །ཡང་ཁ་ཅིག་ན་རེ། དེ་སྒྲུབ་ཀྱི་རྟགས་
ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་
ཡིན། ཁྱོད་ཀྱི་མཚོན་བྱ་ཡང་ཡིན་པའི་གཞི་མཐུན་སྲིད་པ་དེ། ཁྱོད་དེ་སྒྲུབ་ཀྱི་
ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་མཚན་ཉིད་ཡིན་ནོ་ཞེ་ན།
ལྡོ་ལྡིར་བ་ཆོས་ཅན། གསེར་གྱི་ལྡོ་ལྡིར་བ་བུམ་པ་མ་ཡིན་པ་ལས་ལོག་པར་
སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་པར་ཐལ།
གསེར་གྱི་ལྡོ་ལྡིར་བ་བུམ་པ་ཡིན་པ་དེ། དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་
དག་ཡིན་པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཅན་རྗེས་དཔག་གི་དངོས་ཀྱི་
གཞལ་བྱ་ཡིན་པའི་ཕྱིར། འདིའི་སྒྲུབ་བྱེད་གཞན་སེལ་གྱི་སྐབས་སུ་རྒྱས་པར་
འཆད་དོ། །རྩ་བར་འདོད་ན། བུམ་པ་མ་ཡིན་པ་ལས་ལོག་པའི་མཚན་ཉིད་དུ་
·121~

ཐལ། འདོད་པའི་ཕྱིར། འདོད་ན། བུམ་པ་དང་བུམ་པ་མ་ཡིན་པ་ལས་ལོག་པ་
གཅིག་ཡིན་པར་ཐལ། འདོད་པའི་ཕྱིར། འདོད་ན། དེ་གཉིས་ལ་དགག་སྒྲུབ་ཀྱི་
ཁྱད་པར་མེད་པར་ཐལ། འདོད་པའི་ཕྱིར། ༈ རྒྱུ་མེད་གཞན་ལ་མི་ལྟོས་ཕྱིར།
ཞེས་པའི་སྐབས་སུ། ཁ་ཅིག་ན་རེ། རྟག་དངོས་ཡིན་ན། བྱས་པ་ཡིན་པས་
ཁྱབ་པ་ཆོས་ཅན། ཁྱོད་ཡོད་ན་ཁྱོད་ཡོད་པར་ཐལ། ཁྱོད་ཡོད་པའི་ཕྱིར།
འདོད་ན། རྟག་དངོས་ཡིན་ན་བྱས་པ་ཡིན་པར་ཐལ། རྟག་དངོས་ཡིན་ན་བྱས་
པ་ཡིན་པས་ཁྱབ་པ་ཡོད་པའི་ཕྱིར། འདོད་ན། རྟག་དངོས་ཡིན་ན་བྱས་པ་མ་
ཡིན་པས་ཁྱབ་པ་ཆོས་ཅན། ཁྱོད་ཡོད་ན། ཁྱོད་ཡོད་པར་ཐལ། ཁྱོད་ཡོད་པའི་
ཕྱིར། འདོད་ན། རྟག་དངོས་ཡིན་ན་བྱས་པ་མ་ཡིན་པར་ཐལ། རྟག་དངོས་ཡིན་
ན་བྱས་པ་མ་ཡིན་པས་ཁྱབ་པ་ཡོད་པའི་ཕྱིར། འཁོར་གསུམ། དེས་ན། བརྟག་
པ་མཐའ་བཟུང་གིས་ཕྱོགས་གཉིས་ཀ་ཁས་ལེན་པར་བྱེད་པ་ཡིན་ནོ་ཞེས་
ཟེར་ཞིང་། རང་རྒྱུད་འཕེན་པའི་ཐལ་འགྱུར་ཡང་དག་ལ། ཁྱད་ཆོས་གསུམ་
ལྡན་དང༌། ཚུལ་གསུམ་ཁ་བྲལ་བའི་གྲུབ་མཐར་ཐལ་ལོ། །འདོད་ན། རྟག་
དངོས་ཡིན་ན་བྱས་པ་ཡིན་པས་ཁྱབ་པ་དེ། མ་བྱས་པའི་རྟགས་ཀྱིས་བུམ་
པའི་དོན་སྤྱི་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་གི་ལྡོག་ཁྱབ་
དང༌། དེ་ཡིན་ན། མ་བྱས་པས་ཁྱབ་པ་དེ། བྱས་པའི་རྟགས་ཀྱིས་བུམ་པའི་
དོན་སྤྱི་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་གི་ལྡོག་ཁྱབ་ཏུ་ཐལ།
ཚུལ་གསུམ་ཁ་བྲལ་བའི་གྲུབ་མཐའ་རིགས་པའི་ཕྱིར། འདོད་ན། དེ་གཉིས་
122-

ཡོད་པར་ཐལ། འདོད་པའི་ཕྱིར། འདོད་ན། རྟག་དངོས་ཡིན་ན་བྱས་པ་ཡིན་
པས་ཁྱབ་པ་ཆོས་ཅན། ཁྱོད་ཡོད་ན། ཁྱོད་ཡོད་པར་ཐལ། ཁྱོད་ཡོད་པའི་ཕྱིར།
འཁོར་གསུམ། དེ་བཞིན་དུ། ཅིག་ཤོས་ལ་ཡང་མཚུངས་སོ། །ཁ་ཅིག རྟག་
དངོས་ཡིན་ན་བྱས་པ་ཡིན་པས་ཁྱབ་པ་ཡོད་ན། རྟག་དངོས་ཡིན་ན། བྱས་པ་
ཡིན་པས་ཁྱབ་པ་མེད། དེ་བཞིན་དུ། དེ་ཡིན་ན།བྱས་པ་མ་ཡིན་པས་ཁྱབ་པ་
མེད་ན། དེ་ཡིན་ན། བྱས་པ་མ་ཡིན་པས་ཁྱབ་པ་མེད་དོ་ཞེས་ཟེར། འོ་ན།རྟག་
དངོས་ཡིན་ན་བྱས་པ་ཡིན་པར་ཐལ། རྟག་དངོས་ཡིན་ན་བྱས་པ་མ་ཡིན་པའི་
ཕྱིར། འདོད་ན་སོང་། རྟག་དངོས་ཡིན་ན་བྱས་པ་ཡིན་པས་ཁྱབ་པ་ཡོད་ན། དེ་
ཡིན་པས་ཁྱབ་པ་ཡོད་པར་ཐལ། དེ་ཡིན་ན་བྱས་པ་ཡིན་པའི་ཕྱིར། རྩ་བར་མ་
གྲུབ་ན། དེ་ཡིན་ན་བྱས་པ་མ་ཡིན་པས་ཁྱབ་པ་ཡོད་ན། དེ་ཡིན་ན་བྱས་པ་མ་
ཡིན་པའི་ཁྱབ་པ་ཡོད་པར་ཐལ། དེ་ཡིན་ན་བྱས་པ་མ་ཡིན་པའི་ཕྱིར། དེས་ན།
རྟག་དངོས་ཡིན་ན་བྱས་པ་ཡིན་པར་ཁས་ལེན་ན། དེ་ཡིན་ན་བྱས་པ་མིན་
པས་ཁྱབ་པ་ཡོད་ན། དེ་ཡིན་ན། བྱས་པ་ཡིན་པས་ཁྱབ་པ་ཡོད་ལ།ཅིག་ཤོས་
མེད་པ་དང་། ཅིག་ཤོས་མ་ཡིན་པར་ཁས་ལེན་ན། ཅིག་ཤོས་ཡོད་ཅིང་སྔ་མ་
མེད་པར་ཁས་ལེན་དགོས་སོ། །སྦྱོར་འགོད་ལ། དུ་བ་ཆོས་ཅན། རྟག་ཏུ་ཡོད་
པར་ཐལ། རྒྱུ་མེད་ལས་སྐྱེ་བའི་ཕྱིར། རྟག་ཏུ་མེད་པར་ཐལ། བརྒྱུ་མེད་ལས་སྐྱེ་
བའི་ཕྱིར་ཞེས་ཟེར། འོ་ན། དུ་བ་རྟག་ཏུ་ཡོད་པར་ཐལ། ཡོད་པའི་ཕྱིར། འཁོར་
གསུམ། ༈ གང་ཕྱིར་དངོས་ཀུན་རང་བཞིན་གྱི་ཞེས་པའི་སྐབས་སུ། གཞན་
“-123 ~

སེལ་གྱི་མཚན་ཉིད་ལ། རང་གི་དགག་བྱ་ཚིག་གིས་ཟིན་པར་དངོས་སུ་བཅད་
པའི་ཚུལ་གྱིས་རྟོགས་པར་བྱ་བ་དང་། རང་གི་དགག་བྱ་དངོས་སུ་བཅད་པའི་
ཚུལ་གྱིས་རྟོགས་བྱ་དང༌། སྒྲུབ་ཆོས་དོར་བ་དང༌། དགག་པ་འབའ་ཞིག་པར་
ཞེན་པར་བྱ་བ་དང་། དགག་སྒྲུབ་གང་རུང་གང་ཞིག་སྒྲུབ་པ་མིན་པ་དང་། རང་
གི་བསལ་བྱ་རིགས་མི་མཐུན་སེལ་བར་བྱེད་པ་ཞེས་ཟེར་རོ། །འགོག་བདེན་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་པར་ཐལ།
མདོ་སྡེ་པ་ཡན་གྱི་ལུགས་ལ། འགོག་བདེན་མེད་དགག་དང༌། བྱེ་བྲག་སྨྲ་བའི་
ལུགས་ལ་དེ་མ་ཡིན་དགག་ཏུ་མཛོད་ཀྱི་རང་འགྲེལ་དུ་བཤད་པའི་ཕྱིར།
འདོད་མི་ནུས་ཏེ། སྒྲིབ་པ་མེད་པ་དེ། འགོག་བདེན་ཞེས་པའི་སྒྲའི་དངོས་ཀྱི་
བརྗོད་བྱ་མ་ཡིན་པའི་ཕྱིར། གཞན་ཡང་། ནམ་མཁའ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། རྟགས་གྲུབ་པར་ཐལ། དེ་ལྟར་དུ་རྟོག་གེ་འབར་
བ་ལས་བཤད་པའི་ཕྱིར། འདོད་མི་ནུས་ཏེ། ནམ་མཁའ་ཞེས་པའི་སྒྲས་ཐོགས་
བཅས་ཀྱི་རེག་བྱ་དང་བྲལ་བ་ཙམ་ཚིག་ཟིན་ལ་མ་བརྗོད་པའི་ཕྱིར། གཞན་
ཡང༌། སྟོང་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་
མི་ནུས་ཏེ། སྟོང་ཉིད་བརྗོད་པའི་སྒྲས། དགག་བྱ་བདག་གཉིས་མེད་པར་ཚིག་
ཟིན་ལ་མ་བརྗོད་པའི་ཕྱིར། · གཞན་ཡང༌། འགོག་བདེན་དགག་པ་ཡིན་ཏེ།
སངས་རྒྱས་ཀྱི་ཐུགས་རྒྱུད་ལ་སྒྲིབ་པ་མེད་པ་དེ། མེད་དགག་ཡིན་པའི་ཕྱིར་
རོ། །ནམ་མཁའ་དགག་པ་ཡིན་ཏེ་ཐོགས་བཅས་ཀྱི་རེག་པ་དང་བྲལ་ཙམ་དེ་
~124~

མེད་དགག་ཡིན་པའི་ཕྱིར་རོ། སྟོང་ཉིད་དགག་པ་ཡིན་ཏེ། བྱ་བྱེད་བདེན་མེད་
དགག་པ་ཡིན་པའི་ཕྱིར། མཚན་ཉིད་གཉིས་པ་ལ། ཁ་ཅིག་ན་རེ། ཤིང་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཤིང་མིན་པ་དངོས་སུ་
བཅད་པའི་ཚུལ་གྱིས་རྟོགས་བྱ་ཡིན་པའི་ཕྱིར་ཏེ། ཤིང་མིན་པ་དངོས་སུ་
བཅད་པའི་ཚུལ་གྱིས་ཤིང་བརྡ་སྦྱོར་བ་ཡིན་པའི་ཕྱིར། ཞེས་ཟེར། འོ་ན། ཤིང་
མིན་པ་དེ་ཤིང་གི་དགག་བྱ་ཡིན་པར་ཐལ། ཤིང་དེ་རང་གི་དགག་བྱ་ཤིང་མིན་
པ་དངོས་སུ་བཅད་པའི་ཚུལ་གྱིས་རྟོགས་བྱ་ཡིན་པའི་ཕྱིར། འདོད་ན། ཁྱོད་
མིན་པ་ཁྱོད་ཀྱི་དགག་བྱ་ཡིན་པར་ཐལ། |ཁྱོད་གཞི་གྲུབ་པའི་ཕྱིར། ཞེས་པའི་
ཐལ་འགྱུར་གྱི་ཁྱབ་པ་ཡོད་པར་ཐལ། འདོད་པའི་ཕྱིར། འདོད་ན། སྒྲ་མི་རྟག་
པར་སྒྲུབ་པའི་རྟགས་ཡང་དག་ཆོས་ཅན། དེར་ཐལ། དེའི་ཕྱིར། འདོད་ན། སྒྲ་
མི་རྟག་པར་སྒྲུབ་པའི་རྟགས་ཡང་དག་མིན་པ་ཆོས་ཅན། རྟགས་ཡང་དག་གི་
དགག་བྱ་ཡིན་པར་ཐལ། འདོད་པ་དེའི་ཕྱིར། འཁོར་གསུམ། རང་གི་ལུགས་
ནི། སྒྲ་མི་རྟག་པར་སྒྲུབ་པའི་རྟགས་ཡང་དག་ཆོས་ཅན། དགག་པ་ཡིན་པར་
ཐལ། རང་གི་དགག་བྱ་དངོས་སུ་བཅད་པའི་ཚུལ་གྱིས་རྟོགས་བྱ་ཡིན་པའི་
ཕྱིར་ཏེ། བྱས་པ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་ཕ་བཅད་
པའི་སྒོ་ནས་རྟོགས་པར་བྱ་བའི་ཆོས་ཡིན་པའི་ཕྱིར། གཞན་ཡང༌། དེ་ཆོས་
ཅན། རང་གི་དགག་བྱ་དངོས་སུ་བཅད་པའི་ཚུལ་གྱིས་རྟོགས་བྱ་ཡིན་པར་
ཐལ། རང་གི་དགག་བྱ་སྒྲ་རྟག་པ་དངོས་སུ་བཅད་པའི་ཚུལ་གྱིས་རྟོགས་བྱ་
125

ཡིན་པའི་ཕྱིར་ཏེ། སྒྲ་རྟག་པ་དེ་ཁྱོད་ཀྱི་དགག་བྱ་ཡིན་པའི་ཕྱིར། དགག་པ་
འའ་ཞིག་པ་ཡོད་པར་ཐལ། དགག་པ་འབའ་ཞིག་པར་ཞེན་པར་བྱ་བ་ཡོད་
པའི་ཕྱིར། དེར་ཐལ། དེ་དགག་པའི་མཚན་ཉིད་ཡིན་པའི་ཕྱིར། འདོད་ན།
དགག་པ་ཁོ་ན་ཡོད་པར་ཐལ། འདོད་པའི་ཕྱིར། འདོད་ན། སྒྲུབ་པ་མེད་པར་
ཐལ། འདོད་པའི་ཕྱིར། འཁོར་གསུམ། སྒྲུབ་པ་ཡིན་ན། དགག་ཆོས་དོར་བས་
ཁྱབ་པ་ཡོད་པར་ཐལ། དགག་པ་ཡིན་ན། སྒྲུབ་ཆོས་དོར་བས་ཁྱབ་པ་ཡོད་
པའི་ཕྱིར། འདོད་ན། དགག་པ་ཆོས་ཅན། དེར་ཐལ། དེའི་ཕྱིར། གས་ཁྱབ་
ཁས། འདོད་ན། དེས་དེ་སྟོང་པ་མ་ཡིན་པར་ཐལ། དེ་དེ་ཡོད་པ་ཡིན་པའི་ཕྱིར་
ཏེ། དེ་དེ་དང་གཅིག་ཡིན་པའི་ཕྱིར། གཞན་ཡང་། དོན་དམ་པར་དོན་བྱེད་
ནུས་པ་མ་ཡིན་པ་ལས་ལོག་པ་ཆོས་ཅན། སྒྲུབ་ཆོས་དོར་བར་ཐལ། དགག་པ་
ཡིན་པའི་ཕྱིར། འདོད་ན། དོན་དམ་པར་དོན་བྱེད་ནུས་པའི་ཆོས་དོར་བར་
ཐལ། འདོད་པའི་ཕྱིར། འདོད་ན། མ་ཡིན་པར་ཐལ། དོན་དམ་པར་དོན་བྱེད་
ནུས་པའི་ཆོས་ཡིན་པའི་ཕྱིར། དེར་ཐལ། རང་མཚན་ཡིན་པའི་ཕྱིར་ཏེ།
དངོས་པོ་ཡིན་པའི་ཕྱིར། དགག་སྒྲུབ་གང་རུང་གང་ཞིག་སྒྲུབ་ཕ་ཆོས་ཅན།
མེད་ངེས་ཁྱོད་ཡིན་པར་ཐལ། མེད་ངེས་ཁྱོད་མིན་པ་མ་ཡིན་པའི་ཕྱིར། མ་
གྲུབ་ན། དེ་ཆོས་ཅན། དགག་སྒྲུབ་གང་རུང་གང་ཞིག སྒྲུབ་པ་མ་ཡིན་པ་མ་
ཡིན་པར་ཐལ། དགག་པ་མ་ཡིན་པའི་ཕྱིར། ཁྱབ་གསལ་དངོས། ལྟོ་ལྡིར་བ་
ཆོས་ཅན། དགག་པར་ཐལ། རང་གི་བསལ་བྱ་རིགས་མི་མཐུན་སེལ་བར་
126~

བྱེད་པའི་ཆོས་ཡིན་པའི་ཕྱིར་ཏེ། བུམ་པའི་རིགས་མི་མཐུན་སེལ་བར་བྱེད་
པའི་ཆོས་ཡིན་པའི་ཕྱིར་ཏེ། བུམ་པའི་མཚན་ཉིད་ཡིན་པས་ཕྱིར། ཁ་ཅིག་ན་
རེ། ཚད་མ་མ་ཡིན་པ་ལས་ལོག་པ་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། ཚད་མ་མ་ཡིན་པ་དེ། དེའི་བསལ་བྱར་ཐལ། འདོད་
པའི་ཕྱིར། འདོད་ན། དེ་ཆོས་ཅན། མེད་པར་ཐལ། ཚད་མའི་བསལ་བྱ་ཡིན་
པའི་ཕྱིར་ཞེ་ན། ཚད་མའི་བསལ་བྱར་གྱུར་པའི་སྒྲོ་འདོགས་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། ཚད་མའི་གནོད་བྱར་གྱུར་པའི་སྒྲོ་འདོགས་
ཡོད་པའི་ཕྱིར་ཏེ། ངེས་ཤེས་དོན་མཐུན་གྱི་གནོད་བྱར་གྱུར་པའི་སྒྲོ་འདོགས་
ཡོད་པའི་ཕྱིར་ཏེ། ངེས་པ་དང་ནི་སྒྲོ་འདོགས་ཡིད།།གནོད་བྱ་གནོད་བྱེད་ངོ་
བོའི་ཕྱིར། ཞེས་པའི་ལུང་དོན་གྲུབ་པའི་ཕྱིར། ཚད་མའི་བསལ་བྱར་གྱུར་པའི་
སྒྲོ་འདོགས་ཆོས་ཅན། །ཚད་མས་བསལ་བར་ཐལ། དེའི་བསལ་བྱ་ཡིན་པའི་
ཕྱིར། ཞེས་ཟེར་ན། བདག་འཛིན་ཆོས་ཅན། བདག་མེད་རྟོགས་པའི་ཤེས་རབ་
ཀྱིས་གནོད་པར་ཐལ། དེའི་གནོད་བྱ་ཡིན་པའི་ཕྱིར་ཏེ། དེའི་གནོད་བྱེད་ནི།
བདག་མེད་མཐོང་བ་འགལ་བ་ཡིན། ཞེས་པའི་དོན་གྲུབ་པའི་ཕྱིར། རྩ་བར་
འདོད་ན། རིགས་པ་ཡང་དག་གིས་གནོད་པར་ཐལ། འདོད་ན། མེད་པར་ཐལ་
ལོ། །གཞན་ཡང་། གསར་དུ་མི་བསླུ་བའི་རིག་པ་ཆོས་ཅན། ཚད་མའི་རིགས་
མི་མཐུན་སེལ་བྱེད་དུ་ཐལ། དེའི་མཚན་ཉིད་ཡིན་པའི་ཕྱིར། འདོད་ན། དེ་ཁྱོད་
ཀྱི་བསལ་བྱར་ཐལ། འདོད་པའི་ཕྱིར། འདོད་ན། ཚད་མའི་རིགས་མི་མཐུན་
~127

ཆོས་ཅན། དེས་བསལ་བར་ཐལ། །དེའི་བསལ་བྱ་ཡིན་པའི་ཕྱིར། འདོད་ན།
ཚད་མས་བསལ་བར་ཐལ་ལོ། །ཡང་ཁ་ཅིག་ན་རེ། དགག་པ་གང་ཞིག རང་གི་
དགག་བྱ་བཀག་ཤུལ་དུ་ཆོས་གཞན་སྒྲུབ་པ་མི་འཕེན་པ། མེད་དགག་གི་
མཚན་ཉིད། དེ་གང་ཞིག ཆོས་གཞན་སྒྲུབ་པ་འཕེན་པ། མ་ཡིན་དགག་གི་
མཚན་ཉིད་ཅེ་ན། ཀ་བུམ་གང་རུང་གང་ཞིག བུམ་པ་མ་ཡིན་པ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། བུམ་པ་སྒྲུབ་པ་
ཡིན་པའི་ཕྱིར། འདོད་མི་ནུས་ཏེ། རྒྱལ་རིགས་དང་བྲམ་ཟེའི་རིགས་གང་རུང་
གང་ཞིག རྒྱལ་རིགས་མ་ཡིན་པ་དེས་རྒྱལ་པོའི་རིགས་བཀག་པའི་ཤུལ་དུ་
བྲམ་ཟེའི་རིགས་འཕེན་པའི་ཕྱིར། སྒྲ་རྟག་པ་མ་ཡིན་པ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། སྒྲ་རྟག་པ་བཀག་པའི་ཤུལ་
དུ་སྒྲ་མི་རྟག་པ་འཕེན་པའི་ཕྱིར་ཏེ། སྒྲ་རྟག་པ་མ་ཡིན་པར་རྟོགས་པའི་རྗེས་
དཔག་གིས་སྒྲ་མི་རྟག་པར་རྟོགས་པའི་ཕྱིར་ཞེས་པ་ནི་སྟོང་ཐུན་སྐལ་བཟང་
མིག་འབྱེད་ཀྱི་བཞེད་པ་ལྟར་ན་འགྲོ་བར་སེམས་སོ། །རྩ་རྟགས་མ་གྲུབ་ན། སྒྲ་
རྟག་པ་ཡོད་པ་མ་ཡིན་པ་དེ་མེད་དགག་མ་ཡིན་པར་ཐལ། སྒྲ་རྟག་པ་མིན་པ་
མེད་དགག་མ་ཡིན་པའི་ཕྱིར། འདོད་ན། སྒྲ་རྟག་པ་ཆོས་ཅན། ཁྱོད་མེད་པ་དེ་
མེད་དགག་ཏུ་ཐལ། ཁྱོད་རྟགས་ཡང་དག་གིས་དགག་བྱ་ཡིན་པའི་ཕྱིར། བུམ་
པས་དག་པའི་ས་ཕྱོགས་རྟག་པ་མ་ཡིན་པ་ཆོས་ཅན། རང་གི་དགག་བྱ་བཀག་
ཤུལ་དུ་ཆོས་གཞན་སྒྲུབ་པ་འཕེན་པར་ཐལ། རང་གི་དགག་བྱ་བུམ་པ་བཀག་
~128~

ཤུལ་དུ་ཆོས་གཞན་ས་ཕྱོགས་འཕེན་པའི་ཕྱིར། རྟགས་གྲུབ་པར་ཐལ། བུམ་
པས་དག་པའི་ས་ཕྱོགས་དེས་དགག་བྱ་བུམ་པ་བཀག་ཤུལ་དུ་ཆོས་གཞན་ས་
ཕྱོགས་འཕེན་པའི་ཕྱིར། དེར་ཐལ། དེ་རང་གི་དགག་བྱ་བཀག་ཤུལ་དུ་ཆོས་
གཞན་སྒྲུབ་པ་འཕེན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མ་ཡིན་
དགག་ཡིན་པའི་ཕྱིར། རྩ་བའི་གསལ་བ་ཁས། གཞན་ཡང་། སྒྲ་མི་རྟག་པར་
སྒྲུབ་པའི་རྟགས་ཡང་དག་མ་ཡིན་པ་ལས་ལོག་པ་ཆོས་ཅན། མ་ཡིན་དགག་
གི་མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྒྲ་མི་རྟག་པར་སྒྲུབ་
པའི་རྟགས་ཡང་དག་མིན་པ་དེ། དེའི་དགག་བྱར་ཐལ། འདོད་པ་དེའི་ཕྱིར།
འདོད་ན། སྔར་བཤད་ཀྱི་རིགས་པས་གནོད་དོ། །ཡང་ཁ་ཅིག་ན་རེ། གཞན་
སེལ་གང་ཞིག མེད་དགག་ཡིན་པ། མེད་དགག་གི་གཞན་སེལ་གྱི་མཚན་ཉིད།
དེ་གང་ཞིག མ་ཡིན་དགག་ཡིན་པ། མ་ཡིན་དགག་གི་གཞན་སེལ་གྱི་མཚན་
ཉིད། མ་ཡིན་དགག་གི་གཞན་སེལ་གང་ཞིག རྟོག་པས་སྒྲོ་བཏགས་ཡིན་།
བློའི་གཞན་སེལ་གྱི་མཚན་ཉིད། དེ་གང་ཞིག དོན་བྱེད་ནུས་པ། དོན་རང་
མཚན་གྱི་གཞན་སེལ་གྱི་མཚན་ཉིད་ཅེས་ཟེར། འོ་ན། མེད་དགག་ཆོས་ཅན།
མེད་དགག་གི་གཞན་སེལ་དུ་ཐལ། གཞན་སེལ་གང་ཞིག མེད་དགག་ཡིན་
པའི་ཕྱིར། རྟགས་གྲུབ་པར་ཐལ། དགག་པ་དེ་དགག་པ་ཡིན་པའི་ཕྱིར། དེར་
ཐལ། ནམ་མཁའ་དང་འགོག་བདེན་སོགས་དགག་པ་ཡིན་པའི་ཕྱིར། རྩ་བར་
འདོད་ན། དེ་ཆོས་ཅན། མེད་དགག་དང་ཐ་དད་དུ་ཐལ། དེའི་གཞན་སེལ་ཡིན་
~ 129~

པའི་ཕྱིར། ཡང་ན་གང་ཟག་གི་བདག་མེད་ཆོས་ཅན། གང་ཟག་གི་བདག་མེད་
དང་ཐ་དད་ཡིན་པར་ཐལ། དེའི་གཞན་སེལ་ཡིན་པའི་ཕྱིར། རྟགས་གྲུབ་པར་
ཐལ། དེ་གཞན་སེལ་ཡིན་པ་གང་ཞིག །དེ་དེ་ལས་གཞན་པའི་གཞན་སེལ་
མིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། གཞན་སེལ་ཡིན་པར་ཐལ།
དགག་པ་ཡིན་པའི་ཕྱིར། གཉིས་པ་མ་གྲུབ་ན། བུམ་པ་མེད་པ་དེ་བུམ་པའི་
གཞན་སེལ་དུ་ཐལ། གང་ཟག་གི་བདག་མེད་བུམ་པའི་གཞན་སེལ་ཡིན་པའི་
ཕྱིར། རྟགས་ཁས། འདོད་ན། དེས་བུམ་པའི་དགག་བྱ་རིགས་མི་མཐུན་སེལ་
བར་ཐལ། འདོད་པའི་ཕྱིར། འདོད་ན། མ་ཡིན་པར་ཐལ། དེས་བུམ་པ་འགོག་
པའི་ཕྱིར། འདོད་ན། དགག་པ་དང་གཞན་སེལ་དོན་མི་གཅིག་པའམ། ཡང་ན།
གང་ཟག་གི་བདག་མེད་དེ་དེའི་གཞན་སེལ་དུ་ཁས་བླངས་དགོས་པ་འདྲའོ། །
ཤེས་བྱ་མིན་པ་ལས་ལོག་པ་ཆོས་ཅན། བློའི་གཞན་སེལ་དུ་ཐལ། མཚན་ཉིད་
དེ་ཡིན་པའི་ཕྱིར། འདོད་ན། དེ་ཤེས་བྱའི་བློའི་གཞན་སེལ་དུ་ཐལ། འདོད་པའི་
ཕྱིར། འདོད་ན། ཤེས་བྱ་ཆོས་ཅན། ཁྱོད་མིན་པ་ལས་ལོག་པ་དེ། ཁྱོད་ཀྱི་དོན་
སྤྱི་ཡིན་པར་ཐལ། དེ་ཁྱོད་ཀྱི་བློའི་གཞན་སེལ་ཡིན་པའི་ཕྱིར། རྟག་དངོས་
ཀྱིས་སྟོང་བའི་ཀ་བུམ་གཉིས་ཆོས་ཅན། དོན་རང་མཚན་གྱི་གཞན་སེལ་དུ་
ཐལ། མ་ཡིན་དགག་གི་གཞན་སེལ་གང་ཞིག དོན་བྱེད་ནུས་པའི་ཕྱིར།
འདོད་ན། དེ་ཀ་བུམ་གཉིས་ཀྱི་དོན་རང་མཚན་གྱི་གཞན་སེལ་ཡིན་པར་ཐལ།
འདོད་པའི་ཕྱིར། གསལ་བ་རྣམས་ཁས། ཡང་ན་རེ་ཞིག འདི་ལྟར་མེད་དགག་
~130~

མིན་པ་དེ་ཆོས་ཅན། མེད་དགག་གི་གཞན་སེལ་དུ་ཐལ། གཞན་སེལ་གང་ཞིག
མེད་དགག་ཡིན་པའི་ཕྱིར། འདོད་ན། བུམ་པ་མ་ཡིན་པ་དེ། བུམ་པའི་གཞན་
སེལ་དུ་ཐལ། འདོད་པའི་ཕྱིར། འདོད་ན། བུམ་པ་མེད་པ་བུམ་པའི་གཞན་
..པེ
སེལ་དུ་ཐལ། འདོད་པའི་ཕྱིར། ཡང་ཁ་ཅིག་ན་་རེ། ཤེས་བྱ་མ་ཡིན་པ་ལས་
ལོག་པ་དེ། དོན་གྱི་གཞན་སེལ་ཡིན་ནོ་ཞེས་ཟེར། འོ་ན། དོན་སྤྱི་མ་ཡིན་པ་
ལས་ལོག་པ་དེ། དོན་སྤྱིའི་དོན་གྱི་གཞན་སེལ་དུ་ཐལ། ཤེས་བྱ་མ་ཡིན་པ་
ལས་ལོག་པ་དེ། ཤེས་བྱའི་དོན་གྱི་གཞན་སེལ་ཡིན་པའི་ཕྱིར། འདོད་ན། དེ་
ཆོས་ཅན། དོན་གྱི་གཞན་སེལ་དུ་ཐལ། འདོད་པའི་ཕྱིར། འདོད་ན། དེ་ཆོས་
ཅན། བློའི་གཞན་སེལ་མ་ཡིན་པར་ཐལ། དོན་གྱི་གཞན་སེལ་ཡིན་པའི་ཕྱིར།
འདོད་ན།བློའི་གཞན་སེལ་དུ་ཐལ། གཞན་སེལ་གང་ཞིག དོན་སྤྱི་ཡིན་པའི་
ཕྱིར། གལ་ཏེ་དེ་ཆོས་ཅན། དོན་སྤྱིའི་བློའི་གཞན་སེལ་ཡིན་པར་ཐལ་
ལོ། །འདོད་ན། དོན་སྤྱི་ཆོས་ཅན། ཁྱོད་མ་ཡིན་པ་ལས་ལོག་པ་དེ། ཁྱོད་ཀྱི་
བློའི་གཞན་སེལ་མ་ཡིན་པར་ཐལ། ཁྱོད་ཡོད་པའི་ཕྱིར་ཞེ་ན། སྐྱོན་མེད་དེ།
རྟག་དངོས་ཀྱིས་སྟོང་པའི་དོན་སྤྱི་ལྟ་བུ་དེ། བློའི་གཞན་སེལ་ཡིན་ཀྱང་། དེ་
དོན་སྤྱིའི་བློའི་གཞན་སེལ་མ་ཡིན་པའི་ཕྱིར། ཁ་ཅིག་ན་རེ། བུམ་པ་བུམ་མིན་
དུ་མེད་པ་བུམ་པའི་མེད་དགག་གི་གཞན་སེལ། བུམ་འཛིན་རྟོག་པ་ལ་བུམ་པ་
མ་ཡིན་པ་ལས་ལོག་པར་སྣང་བ་བུམ་པའི་བློའི་གཞན་སེལ་ཞེས་གསུངས།
བུམ་པ་མིན་པ་ལས་ལོག་པ་དེ། བུམ་པའི་མེད་དགག་གི་གཞན་སེལ་ཡིན་
131~

པར་ཐལ། བུམ་པ་བུམ་མིན་དུ་མེད་པ་བུམ་པའི་གཞན་སེལ་ཡིན་པའི་ཕྱིར།
འདོད་ན། མ་ཡིན་པར་ཐལ། །བུམ་པའི་དོན་རང་མཚན་གྱི་གཞན་སེལ་ཡིན་
པའི་ཕྱིར། བུམ་པ་མིན་པ་ལས་ལོག་པ་དེ། བུམ་འཛིན་རྟོག་པའི་དངོས་ཀྱི་
གཞལ་བྱར་ཐལ། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་
བ་དེ། བུམ་པའི་བློའི་གཞན་སེལ་ཡིན་པའི་ཕྱིར། འདོད་ན། སྒྲ་མི་རྟག་པ་མ་
ཡིན་པ་ལས་ལོག་པ་དེ། སྒྲ་མི་རྟག་པར་རྟོགས་པའི་རྗེས་དཔག་གི་དངོས་ཀྱི་
གཞལ་བྱར་ཐལ། འདོད་པའི་ཕྱིར། འདོད་ན། དེ་སྒྲ་མི་རྟག་པར་སྒྲུབ་པའི་
དངོས་ཀྱི་བསྒྲུབ་བྱ་ཡང་དག་ཡིན་པར་ཐལ། འདོད་པའི་ཕྱིར། འདོད་ན།
འབྲས་རང་གི་གཏན་ཚིགས་གཉིས་པོ་དེས་དངོས་སུ་སྒྲུབ་པ་སྒྲུབ་ཅིང་།
ཤུགས་ལ་དགག་པ་སྒྲུབ་པ་མིན་པར་ཐལ། འདོད་པའི་ཕྱིར། བུམ་འཛིན་རྟོག་
པ་ལ་བུམ་པ་མིན་པ་ལས་ལོག་པར་སྣང་བ་དེ། བུམ་གསལ་རྣམས་ཀྱི་སྤྱི་ཡིན་
ནོ་ཞེས་གསུངས། བུམ་འཛིན་རྟོག་པ་སྒྲུབ་འཇུག་ཏུ་ཐལ། བུམ་གསལ་རྣམས་
བུམ་འཛིན་རྟོག་པ་ལ་བུམ་མིན་ལས་ལོག་པར་སྣང་བའི་ཕྱིར། ཡང་མཁས་པ་
ཁ་ཅིག བུམ་པ་བུམ་མིན་གྱི་དངོས་པོར་མེད་པ་དེའི་མེད་དགག་གི་གཞན་
སེལ། གཞན་དག་ན་རེ། བུམ་པའི་སྟེང་ན་བུམ་མིན་མེད་པ། དེའི་མེད་དགག་
གི་གཞན་སེལ། མཁས་པའི་དབང་པོ་འགའ་ཞིག་ན་རེ། ཤིང་གི་ཤིང་མིན་མེད་
པ། དེའི་མེད་དགག་གི་གཞན་སེལ་ཞེས་གསུངས། འོ་ན། ཀ་བུམ་གཉིས་ཀ་
བུམ་གཉིས་མིན་པའི་དངོས་པོར་མེད་པ་དེ། དེའི་མེད་དགག་གི་གཞན་སེལ་
~132~

དུ་ཐལ། དམ་བཅའ་སྔ་མ་རིགས་པའི་ཕྱིར། འདོད་ན། ཀ་བུམ་གཉིས་པོ་དེ། ཀ་
བུམ་གཉིས་མིན་པའི་དངོས་པོར་ཡོད་པར་ཐལ། དེའི་དངོས་པོ་གང་ཞིག
འདོད་པ་དེའི་ཕྱིར། འདོད་ན། ཀ་བུམ་གཉིས་མིན་པའི་ཀ་བུམ་གཉིས་མིན་པ་
ཡོད་པར་ཐལ། དེ་དངོས་པོ་གང་ཞིག འདོད་པ་དེའི་ཕྱིར། འདོད་ན། ཀ་བུམ་
གཉིས་ཡིན་པ་ཡོད་པར་ཐལ་ལོ། བུམ་པའི་སྟེང་ན་བུམ་པ་མིན་པ་ཡོད་པར་
ཐལ། བུམ་པའི་སྟེང་ན་བུམ་པ་མེད་པ་ཡོད་པའི་ཕྱིར། དེར་ཐལ། གཞི་གྲུབ་ན།:。
བུམ་པའི་སྟེང་ན་བུམ་པ་ཡོད་པས་མ་ཁྱབ་པའི་ཕྱིར། གཞན་ཡང་། བུམ་པའི་
སྟེང་ན་བུམ་པ་ཆོས་ཅན། ཁྱོད་མིན་པ་ཡོད་པར་ཐལ།ཁྱོད་བུམ་པ་ཡིན་པའི་
ཕྱིར། གསལ་བ་རྣམས་ཁས། ཁ་ཅིག བུམ་པའི་སྟེང་ན་བུམ་མིན་ཡོད་པར་
ཐལ། བུམ་པའི་སྟེང་ན་མི་རྟག་པ་ཡོད་པ་གང་ཞིག དེ་བུམ་པ་མ་ཡིན་པའི་
ཕྱིར། ཞེས་ཟེར་རོ། བུམ་པའི་རྟག་པ་ཡོད་པར་ཐལ། བུམ་པའི་སྟེང་ན་ཤེས་བྱ་
ཡོད་པ་གང་ཞིག དེ་རྟག་པ་ཡིན་པའི་ཕྱིར་། ཞེས་ཟེར། མི་རིགས་ཏེ། བུམ་པ་
མ་ཡིན་པ་ཡོད་ན། བུམ་པ་རྟག་པ་ཡོད་མི་དགོས་པའི་ཕྱིར། ཁོ་ན་རེ། གསེར་
བུམ་གྱི་ལྟོ་ལྡིར་བའི་སྟེང་དུ། བུམ་པ་མ་ཡིན་པ་མེད་པར་ཐལ། དེའི་སྟེང་ན་
བུམ་པ་མ་ཡིན་པ་རྟགས་ཡང་དག་གིས་དགག་བྱ་ཡིན་པའི་ཕྱིར་ཏེ།དེའི་སྟེང་
ན་བུམ་པ་རྟགས་ཡང་དག་གིས་བསྒྲུབ་བྱ་ཡིན་པའི་ཕྱིར། གཞན་ཡང་། དེའི་
སྟེང་དུ་བུམ་པ་མ་ཡིན་པ་རྟགས་ཡང་དག་གིས་དགག་བྱར་ཐལ། དེའི་སྟེང་དུ་
རྟག་པ་རྟགས་ཡང་དག་གི་དགག་བྱ་ཡིན་པའི་ཕྱིར་ཞེ་ན། འོ་ན། གསེར་གྱི་ལྟོ་
~133~

ལྡིར་བ་མེད་པ་རྟགས་ཡང་དག་གི་དགག་བྱར་ཐལ། དེ་ཡོད་པ་རྟགས་ཡང་
དག་གིས་བསྒྲུབ་བྱ་ཡིན་པའི་ཕྱིར། དེའི་སྟེང་དུ་ཡོད་ན། བུམ་པ་ཡིན་དགོས་
པར་ཐལ། དེའི་སྟེང་ན་བུམ་པ་མ་ཡིན་པ་མེད་པའི་ཕྱིར། འདོད་ན། མི་རྟག་
པས་བཤགས། གཞན་ཡང༌། དེའི་སྟེང་ན་ཡོད་ན། དེའི་སྟེང་དུ་བུམ་པ་
ཡིན་དགོས་པར་ཐལ། དེའི་སྟེང་དུ་ཡོད་ན། དེའི་སྟེང་དུ་རྟག་པ་མ་ཡིན་
དགོས་པའི་ཕྱིར། ཁྱབ་པ་ཁས། ཁ་ཅིག་ན་རེ། ཤིང་གི་ཤིང་མ་ཡིན་པ་
ཡོད་པར་ཐལ། ཤིང་གི་འབྲས་བུ་ཡོད་པ་གང་ཞིག དེ་ཤིང་མ་ཡིན་པའི་
ཕྱིར། ཞེས་ཟེར། འོ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མི་
མཐུན་ཕྱོགས་ལ་ཡོད་པར་ཐལ། ཤེས་བྱ་ལ་ཡོད་པ་གང་ཞིག དེ་སྒྲ་མི་:
རྟག་པར་སྒྲུབ་པའི་མི་མཐུན་ཕྱོགས་ཡིན་པའི་ཕྱིར། ཞེས་གསུངས། འོ་ན།
ཤེས་བྱ་ཆོས་ཅན། ཤིང་གི་ཡོད་པ་ཡིན་ན། ཤིང་ཡིན་དགོས་པར་ཐལ།
ཤིང་གི་ཤིང་མ་ཡིན་པ་མེད་པའི་ཕྱིར།འདོད་ན། ཤིང་གི་མི་རྟག་པ་ཆོས་
ཅན། དེར་ཐལ། དེའི་ཕྱིར། ཤིང་གི་ཤིང་ཆོས་ཅན། ཁྱོད་མ་ཡིན་པ་ཡོད་
པར་ཐལ། ཁྱོད་ཤིང་ཡིན་པའི་ཕྱིར། ཡང་ན། ཆོས་དེ་མེད་པ་ཡོད་ན།
ཆོས་དེ་མ་ཡིན་པ་ཡོད་པས་ཁྱབ་པར་ཐལ། ཤེས་བྱ་དང་གཅིག་གང་ཞིག
ཤིང་གི་ཤིང་མ་ཡིན་པ་ཡོད་པའི་ཕྱིར། འདོད་ན། བུམ་པ་མེད་པར་རྟོགས་
་པ་ཡོད་པ་དེའི་གཞལ་བྱ་
མེད་པ་ཡོད་པའི་ཕྱིར་ཏེ། བུམ་པའི་དགག་གཞི་ཡིན་ན། དེའི་དགག་གཞི་
~134-

ཡིན་དགོས་པའི་ཕྱིར། འདོད་ན། དེའི་གཞལ་བྱ་ཡིན་པ་ཡོད་པར་ཐལ། འདོད་པའི་
ཕྱིར། འདོད་ན། བུམ་པ་མེད་པར་ཐལ། འདོད་པ་དེའི་ཕྱིར། ཡང་ཁ་ཅིག་ན་རེ། དགག་
པ་ལ་མེད་དགག་གིས་ཁྱབ་སྟེ། མ་ཡིན་དགག་དང་སྒྲུབ་པ་དོན་གཅིག་པའི་ཕྱིར། མི་
རྟག་པ་ཡང་མ་ཡིན་དགག་ཡིན་པའི་ཕྱིར་ཏེ། སྒྲུབ་བྱེད་སྔ་མ་དག་གིས་ནི། མ་ཡིན་
སྒྲུབ་པར་བྱེད་ཕྱིར་རོ་ཞེས་གསུངས་པའི་ཕྱིར། དུ་བ་དེ། དུ་ལྡན་གྱི་ལ་ལ་རྟག་དངོས་
ཀྱིས་སྟོང་པའི་མེ་ཡོད་པར་སྒྲུབ་པའི་འབྲས་རྟགས་ཡང་དག་མ་ཡིན་པར་ཐལ། རྟག་
དངོས་ཀྱིས་སྟོང་པའི་མེ་སྒྲུབ་པ་མ་ཡིན་པའི་ཕྱིར།བྱས་པ་མ་ཡིན་པ་ལས་ལོག་པ་དེ།
སྒྲ་རྟག་པ་མ་ཡིན་པར་སྒྲུབ་པའི་འགལ་དམིགས་ཀྱི་རྟགས་ཡང་དག་ཡིན་པར་ཐལ། དེ་
དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་མ་ཡིན་པའི་ཕྱིར་ཏེ།དེ་མེད་
དགག་མ་ཡིན་པའི་ཕྱིར། འདོད་ན། དེ་སྒྲུབ་པ་ཡིན་པར་ཐལ། འདོད་པའི་ཕྱིར། གཞན་
ཡང་། བུམ་འཛིན་རྟོག་པ་དགག་རྟོག་ཏུ་ཐལ། དེའི་སྣང་ཡུལ་དུ་གྱུར་པའི་དགག་པ་
ཡོད་པའི་ཕྱིར། ཞེས་ཟེར། དང་པོ་མི་རིགས་ཏེ། གཞུང་དེས་འབྲས་རང་གི་གཏན་
ཚིགས་གཉིས་པོ་དེས་མེད་དགག་དངོས་སུ་སྒྲུབ་པ་མ་ཡིན་པ་ཙམ་དུ་བསྟན་པའི་ཕྱིར།
གཉིས་པ་དང་གསུམ་པ་མི་རིགས་ཏེ། དེ་སྒྲུབ་ཀྱི་སྒྲུབ་རྟགས་ཡང་དག་གི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ལ་སྒྲུབ་པ་དང་། དེ་སྒྲུབ་ཀྱི་འགལ་དམིགས་ཀྱི་རྟགས་
ཡང་དག་ལ་སྒྲུབ་པས་མ་ཁྱབ་པའི་ཕྱིར། བཞི་པ་མི་རིགས་ཏེ། བུམ་མིན་སྒྲུབ་པ་ཡིན་
པར་ཐལ། དེ་འཛིན་པའི་རྟོག་པའི་སྣང་ཡུལ་དུ་གྱུར་པའི་སྒྲུབ་པ་ཡོད་པའི་ཕྱིར། ཁྱབ་པ་
ཁས། དེར་ཐལ། བུམ་མིན་གྱི་དོན་སྤྱི་སྒྲུབ་པ་ཡིན་པའི་ཕྱིར། མ་གྲུབ་ན། དགག་པ་དང་
མེད་དགག་དོན་གཅིག་པ་འབུད། གཞན་ཡང་། ཆོས་དེའི་གཞན་སེལ་ཡིན་ན། ཆོས་
དེའི་མེད་དགག་གི་གཞན་སེལ་ཡིན་དགོས་པར་ཐལ། གཞན་སེལ་ཡིན་ན། མེད་
~135 ~

དགག་གི་གཞན་སེལ་ཡིན་དགོས་པའི་ཕྱིར་ཏེ། གཞན་སེལ་ལ་མེད་དགག་གིས་ཁྱབ་
པའི་ཕྱིར། འདོད་ན། བུམ་པ་མ་ཡིན་པ་ལས་ལོག་པ་ཆོས་ཅན། དོན་རང་མཚན་གྱི་
མེད་དགག་གི་གཞན་སེལ་ཡིན་པར་ཐལ། དེའི་གཞན་སེལ་ཡིན་པའི་ཕྱིར། རྟགས་ཁྱབ་
སོང་། འདོད་ན། མེད་དགག་ཏུ་ཐལ། འདོད་པའི་ཕྱིར།རྟོག་པ་ལ་བུམ་པ་མིན་པ་ལས་
ལོག་པར་སྣང་བ་དེ་ཡང་ནི་ཆོས་ཅན། བློའི་མེད་དགག་གི་གཞན་སེལ་ཡིན་པར་ཐལ།
བློའི་གཞན་སེལ་ཡིན་པའི་ཕྱིར། འདོད་ན། མེད་དགག་ཏུ་ཐལ་ལོ། ཡང་ཁ་ཅིག་ན་རེ།
དགག་པ་དང་སེལ་བ་དོན་མི་གཅིག་སྟེ། གཞི་གྲུབ་ན། སེལ་བ་ཡིན་པས་ཁྱབ་པའི་
ཕྱིར་ཏེ། གཞི་གྲུབ་ན། རང་གི་བསལ་བྱ་རིགས་མི་མཐུན་སེལ་བར་བྱེད་པས་ཁྱབ་
པའི་ཕྱིར་ཞེས་ཟེར། འོ་ན་གཞི་གྲུབ་ན། །དགག་པ་ཡིན་པས་ཁྱབ་པར་ཐལ། གཞི་གྲུབ་
ན། རང་གི་དགག་བྱ་རིགས་མི་མཐུན་འགོག་པས་ཁྱབ་པའི་ཕྱིར། འཁོར་གསུམ་
དངོས་འགལ་ལ་འབུད། དེ་ལ་ཁོ་ན་རེ། སེལ་བའི་ཡུལ་ཅན་ཡིན་ན། དགག་པའི་ཡུལ་
ཅན་ཡིན་པས་ཁྱབ་པར་ཐལ། སེལ་བ་ལ་དགག་པས་ཁྱབ་པའི་ཕྱིར་ཞེ་ན། འོ་ན།
སེལ་བའི་ཡུལ་ཅན་ཡིན་ན། ཡོད་པའི་ཡུལ་ཅན་ཡིན་པས་ཁྱབ་པར་ཐལ། སེལ་བ་
ཡིན་ན་ཡོད་དགོས་པའི་ཕྱིར། ཁྱབ་པ་ཁས། རེ་ཞིག་འཁྲི་ཚུལ་འདི་ལྟར་ཡང་བརྗོད་
དེ། མི་རྟག་པ་དགག་པ་ཡིན་པར་ཐལ། མི་རྟག་པ་འཛིན་པའི་རྟོག་པ་དེ། རང་ཡུལ་
དགག་པ་ཤས་ཆེ་བའི་སྒོ་ནས་འཇུག་པའི་ཕྱིར། དེར་ཐལ། བདག་དང་འཇིག་རྟེན་མི་
རྟག་པར་ལྟ་བའི་ལྟ་བ་དེ། དགག་པ་ཤས་ཆེ་བའི་སྒོ་ནས་འཇུག་པའི་ཕྱིར་ཏེ། དེ་ལྟར་
དུ་མངོན་པར་རྟོགས་པའི་རྒྱན་གྱི་འགྲེལ་པ་ཚད་ལྡན་རྣམས་ལས་བཤད་པའི་ཕྱིར།
གཞན་ཡང་། འཇིག་པ་དགག་པར་ཐལ། རང་གྲུབ་པའི་སྐད་ཅིག་མ་གཉིས་པར་མི་
སྡོད་པ་དགག་པ་ཡིན་པའི་ཕྱིར་ཏེ། བུམ་པ་རང་གྲུབ་དུས་ཀྱི་སྐད་ཅིག་མ་གཉིས་པར་
·136 ~

མ་བསྡད་པ་དགག་པ་ཡིན་པའི་ཕྱིར། གཞན་ཡང་། སྐྱེས་པ་དགག་པར་ཐལ། སྔར་
མེད་གསར་དུ་སྐྱེས་པ་དགག་པ་ཡིན་པའི་ཕྱིར་ཏེ། མྱུ་གུ་ས་བོན་གྱི་དུས་ན་མེད་པ་
དགག་པ་ཡིན་པའི་ཕྱིར། གང་ཟག་གི་བདག་མེད་པར་རྟོགས་པའི་ཤེས་རབ་དགག་པ་
ཡིན་པར་ཐལ། གང་ཟག་གི་བདག་མེད་པའི་ཡུལ་ཅན་དགག་པ་ཡིན་པའི་ཕྱིར་ཏེ།
གང་ཟག་གི་བདག་མེད་པའི་ཡུལ་དགག་པ་ཡིན་པའི་ཕྱིར། ཉེར་ལེན་གྱི་ཕུང་པོ་གང་
ཟག་གི་བདག་མེད་པར་སྒྲུབ་པའི་རྟགས་ཡང་དག་དགག་པར་ཐལ། དེ་ལྟར་དུ་སྒྲུབ་
པའི་བསྒྲུབ་བྱ་ཡང་དག་དགག་པ་ཡིན་པའི་ཕྱིར། རྫོགས་པའི་སངས་རྒྱས་དགག་པ་
ཡིན་པར་ཐལ། སྒྲིབ་པ་སྤངས་པ་དགག་པ་ཡིན་པའི་ཕྱིར་ཏེ། སྒྲིབ་པ་ཟད་པ་དགག་པ་
ཡིན་པའི་ཕྱིར་ཏེ། འགོག་བདེན་དགག་པ་ཡིན་པའི་ཕྱིར་སྙམ་ན། འོ་ན། བདག་དང་
འཇིག་རྟེན་རྟག་མི་རྟག་གཉིས་ཀ་ཡིན་པར་ཐལ། བདག་དང་འཇིག་རྟེན་རྟག་མི་རྟག་
གཉིས་ཀར་དུ་ལྟ་བའི་ལྟ་བ་དེ། ཡུལ་ལ་དགག་སྒྲུབ་ཆ་མཉམ་པོའི་སྒོ་ནས་འཇུག་པའི་
ཕྱིར། རྟགས་ཁྱབ་ཁས། བདག་དང་འཇིག་རྟེན་རྟག་མི་རྟག་གཉིས་ཀ་མ་ཡིན་པར་
ཐལ། བདག་དང་འཇིག་རྟེན་རྟག་མི་རྟག་གཉིས་ཀ་མ་ཡིན་པར་ལྟ་བ་དེ། ཡུལ་ལ་
དགག་སྒྲུབ་གཉིས་ཀ་བཀག་བཀག་པའི་སྒོ་ནས་འཇུག་པའི་ཕྱིར། རྟགས་ཁྱབ་སྔར་བཞིན་
ནོ། །བུམ་པ་རང་གྲུབ་དུས་ཀྱི་སྐད་ཅིག་གཉིས་པར་མི་སྡོད་པ་དེ། མེད་དགག་ཏུ་ཐལ།
མ་བསྡད་པ་དེ་མེད་དགག་ཡིན་པའི་ཕྱིར། ཁྱབ་པ་ཁས། བྱས་པ་དགག་པར་ཐལ། སྔར་
མེད་གསར་དུ་བྱས་པ་དེ་དགག་པ་ཡིན་པའི་ཕྱིར། གཞན་ཡང་། ཡོད་པ་དང་བྱུང་བ་
སོགས་ཀྱང་དགག་པར་ཐལ། སྔར་མེད་གསར་དུ་ཡོད་པ་དང་། སྔར་མེད་གསར་དུ་
བྱུང་བ་དགག་པ་ཡིན་པའི་ཕྱིར། ཤེས་བྱ་ཆོས་ཅན། ཤེས་བྱ་དགག་པ་ཡིན་པར་ཐལ།
སྒྲིབ་པ་སྤངས་པའི་ཤེས་བྱ་དགག་པ་ཡིན་པའི་ཕྱིར། ཁྱབ་པ་ཁས། འདོད་ན། གཞི་
~137-

གྲུབ་ན། དགག་པ་ཡིན་པས་ཁྱབ་པར་ཐལ། བྱས་མི་རྟག་ལ་སོགས་པ་དགག་པ་ཡིན་
པའི་ཕྱིར། ཡང་ཁ་ཅིག་ན་རེ། ཆོས་དེའི་གཞན་སེལ་ཡིན་ན། ཆོས་དེའི་གཞན་སེལ་
གསུམ་པོ་གང་རུང་ཡིན་པས་ཁྱབ་པར་ཐལ། སྤྱིར་གཞན་སེལ་ཡིན་ན། གཞན་སེལ་
གསུམ་པོ་གང་རུང་ཡིན་པས་ཁྱབ་པའི་ཕྱིར། ཞེས་ཟེར་རོ། འོ་ན། ཤེས་བྱ་མ་ཡིན་པ་
ལས་ལོག་པ་ཆོས་ཅན། གཞན་སེལ་གསུམ་པོ་གང་རུང་ཡིན་པར་ཐལ། གཞན་སེལ་
ཡིན་པའི་ཕྱིར། འདོད་མི་ནུས་ཏེ། སྔར་གོང་དུ་གནོད་བྱེད་བསྟན་ཟིན་པའི་ཕྱིར། གཞན་
ཡང་། བུམ་པ་མ་ཡིན་པ་ལས་ལོག་པ་ཆོས་ཅན། དོན་རང་མཚན་གྱི་གཞན་སེལ་
གསུམ་པོ་གང་རུང་ཡིན་པར་ཐལ། དོན་རང་མཚན་གྱི་གཞན་སེལ་ཡིན་པའི་ཕྱིར།
འདོད་ན། དེ་དོན་རང་མཚན་གྱི་དོན་རང་མཚན་གྱི་གཞན་སེལ་དུ་ཐལ། འདོད་པ་དེའི་
ཕྱིར། འདོད་ན། དེ་དོན་རང་མཚན་གྱི་དོན་རང་མཚན་གྱི་དོན་རང་མཚན་གྱི་གཞན་
སེལ་གསུམ་པོ་གང་རུང་དུ་ཐལ། དོན་རང་མཚན་གྱི་དོན་རང་མཚན་གྱི་དོན་རང་
མཚན་གྱི་གཞན་སེལ་ཡིན་པའི་ཕྱིར། འདོད་ན། ཐུག་མེད་དུ་ཐལོ། ཞེས་གསུངས།
ཡང་ཁ་ཅིག་ན་རེ། ཆོས་དེའི་གཞན་སེལ་གསུམ་པོ་གང་རུང་ཡིན་ན། ཆོས་དེའི་
གཞན་སེལ་ཡིན་པས་ཁྱབ་སྤྱིར་གཞན་སེལ་གསུམ་པོ་འགལ་ལོ། །ཞེས་གསུངས།
བློ་མ་ཡིན་པ་ལས་ལོག་པ་ཆོས་ཅན། དོན་རང་མཚན་གྱི་གཞན་སེལ་མ་ཡིན་པར་
ཐལ། བློའི་གཞན་སེལ་ཡིན་པའི་ཕྱིར། དེར་ཐལ། བློའི་དོན་རང་མཚན་གྱི་གཞན་
སེལ་ཡིན་པའི་ཕྱིར། འཁོར་གསུམ་རྣམས་ཁས། ཡང་ཁ་ཅིག ཆོས་དེའི་གཞན་སེལ་
ཡོད་ན། ཆོས་དེ་ཡོད་མི་དགོས་ཏེ། དགོས་ན། ཤིང་གི་བློ་ཡོད་པར་ཐལ། ཤིང་གི་
བློའི་གཞན་སེལ་ཡོད་པའ་ཕྱིར། ཁྱབ་པ་ཁས་སོ། ཞེས་ཟེར། འོ་ན། ཆོས་དེའི་རྟགས་
ཡང་དག་དང་། བསྒྲུབ་བྱ་ཡང་དག་ཡོད་ན། ཆོས་དེ་ཡོད་དགོས་སམ་མི་དགོས། མི་
~138 ~

དགོས་ན་འབུད། དགོས་ན། མ་དམིགས་པ་ཡོད་པར་ཐལ། མ་དམིགས་པའི་རྟགས་
ཡང་དག་དང༌། །མ་དམིགས་པའི་བསྒྲུབ་བྱ་ཡང་དག་ཡོད་པའི་ཕྱིར། ཁྱབ་པ་གཞན་
ལུགས་ལྟར་ན་དངོས་འགལ། སྦྱོར་བའི་འགོད་ཚུལ་ལ། སྒྲ་ཆོས་ཅན། རང་དང་
རིགས་མཐུན་དང་། རིགས་མི་མཐུན་ལས་ལོག་སྟེ། གཞན་དང་མ་འདྲེས་པར་གནས་
པའི་མཉན་བྱ་ཡིན་པའི་ཕྱིར། ཞེས་གསུངས། ཤེས་བྱ་ཆོས་ཅན། སྒྲའི་རྡུལ་ཕྲ་རབ་
རྣམས་ཕན་ཚུན་མ་རེག་པར་གནས་པ་ཡིན་པར་ཐལ། སྦྱོར་བ་དེ་འཐད་པའི་ཕྱིར།
འདོད་ན། བུམ་རྡུལ་ཕྲ་རབ་རྣམས་ཕན་ཚུན་མ་རེག་པར་གནས་པར་ཐལ། འདོད་པ་
དེའི་ཕྱིར། འདོད་ན། བུམ་པས་ཆུ་སྐྱོར་བ་མི་འཐད་པར་ཐལ། བུམ་པའི་རྡུལ་ཕྲ་རབ་
རྣམས་ནི་མ་རེག་པར་གནས་པའི་ཕྱིར་ཞེ་ན། འོ་ན། བུམ་པའི་རྡུལ་ཕྲ་རབ་རྣམས་
བདག་ཉིད་ཐམས་ཅད་ཀྱིས་ཐམས་ཅད་དུ་རེག་པ་ཡིན་པར་ཐལ།དེ་རྣམས་རེག་པ་ནི་
གང་ཞིག ཕྱོགས་གཅིག་རེག་ལ་ཕྱོགས་གཅིག་མ་རེག་པའི་ཁྱད་པར་མི་འཐད་པའི་
ཕྱིར། དེར་ཐལ། ཁོ་ཕྱོགས་ཀྱི་ཆ་མེད་ཡིན་པའི་ཕྱིར་ཏེ། ཁོ་གཟུགས་ཀྱི་ཆུང་མཐའ་
ཡིན་པའི་ཕྱིར། འདོད་ན། རྡུལ་ཕྲ་རབ་གཅིག་ཉིད་ཀྱི་གོ་སར་རྡུལ་ཕྲ་རབ་ཐམས་ཅད་
གནས་པར་ཐལ་ལོ། །འདོད་ན། རྡུལ་ཕྲ་རབ་ལ་བརྟེན་ནས་རགས་པ་རྩོམ་པ་མི་འཐད་
པར་ཐལ། འདོད་པ་དེའི་ཕྱིར། དེ་ཆོས་ཅན། མེད་ངེས་སུ་ཐལ། རང་དང་རིགས་
མཐུན་དང་རིགས་མི་མཐུན་ཀུན་ལས་ལོག་པའི་ཕྱིར། ༈ དེ་ཕྱིར་དངོས་པོ་མཐོང་བ་
ཡི། །ཞེས་པའི་སྐབས་སུ། རང་ཡུལ་ལ་ཆ་ཤས་སུ་ཕྱེ་ནས་འཇུག་པའི་རིག་པ་དང་།
དེ་མ་ཡིན་རྣམ་པར་བཅད་པའི་སྒོ་ནས་འཇུག་པའི་གཞན་རིག་དང་། སྒྲུབ་འཇུག་མ་
ཡིན་པ་རིག་པ་རྣམས་སེལ་འཇུག་གི་བློའི་མཚན་ཉིད། ཆོས་དེའི་ཡུལ་ཅན་གང་ཞིག
ཆོས་དེ་དང་ཡིན་ཁྱབ་མཉམ་པའི་ཆོས་ཀུན་སྒྲུབ་པའི་སྒོ་ནས་ཡུལ་དུ་མི་བྱེད་པ། ཆོས་
~139~

དེ་ལ་སེལ་འཇུག་གི་མཚན་ཉིད་ཞེས་གསུངས། རྟོག་པ་ཆོས་ཅན། རང་ཡུལ་ལ་ཆ་
ཤས་སུ་ཕྱེ་ནས་འཇུག་པར་ཐལ། སེལ་འཇུག་ཡིན་པའི་ཕྱིར། འདོད་ན། མ་ཡིན་པར་
ཐལ། ཁྱོད་ཀྱི་ཡུལ་མ་ཡིན་པ་གཞི་མ་གྲུབ་པའི་ཕྱིར། གཞན་ཡང༌། རྟོག་པ་ཆོས་ཅན།
བུམ་པ་ལ་ཆ་ཤས་སུ་ཕྱེ་ནས་འཇུག་པར་ཐལ། །བུམ་པ་ལ་སེལ་བས་འཇུག་པའི་བློ་
ཡིན་པའི་ཕྱིར། འདོད་ན། མ་ཡིན་པར་ཐལ། བུམ་པའི་ཆ་ཤས་མཐའ་དག་ཡུལ་དུ་
བྱེད་པའི་བློ་ཡིན་པའི་ཕྱིར། གཞན་ཡང༌། བགང་ཟག་གི་བདག་འཛིན་ཆོས་ཅན། གང་
ཟག་གི་བདག་ལ་ཆ་ཤས་སུ་ཕྱེ་ནས་འཇུག་པར་ཐལ། དེ་ལ་སེལ་འཇུག་ཡིན་པའི་
ཕྱིར་ཏེ། དེ་ལ་རྟོག་པ་ཡིན་པའི་ཕྱིར། འདོད་ན། གང་ཟག་གི་བདག་གི་ཆ་ཤས་འབའ་
ཞིག་ཡུལ་དུ་བྱེད་པར་ཐལ།དེ་ལ་ཆ་ཤས་སུ་ཕྱེ་ནས་འཇུག་པའི་ཕྱིར། ཚུར་མཐོང་གི་
རྒྱུད་ཀྱི་མིག་གི་རྣམ་པར་ཤེས་པ་ཆོས་ཅན། བུམ་པ་ལ་སེལ་འཇུག་ཡིན་པར་ཐལ།
བུམ་པ་ལ་ཆ་ཤས་སུ་ཕྱེ་ནས་འཇུག་པའི་རིག་པ་ཡིན་པའི་ཕྱིར་ཏེ། བུམ་པའི་གཟུགས་
ཡུལ་དུ་བྱེད། བུམ་པའི་དྲི་ཡུལ་དུ་མི་བྱེད་པའི་ཕྱིར། ཡང་ཁ་ཅིག བུམ་འཛིན་རྟོག་པ་
༡
ཆོས་ཅན། རང་ཡུལ་ལ་ཆ་ཤས་སུ་ཕྱེ་ནས་མི་འཇུག་པར་ཐལ། གཞི་གྲུབ་ན། ཁྱོད་ཀྱི་
ཡུལ་ཡིན་དགོས་པའི་ཕྱིར་ཞེས་ཟེར། འོ་ན། བུམ་འཛིན་རྟོག་པ་ཚད་མ་ཆོས་ཅན།
དེར་ཐལ དེའི་ཕྱིར། འདོད་མི་ནུས་ཏེ། བུམ་པ་ལ་ཆ་ཤས་ཕྱེ་ནས་འཇུག་པའི་བློ་
ཡིན་པའི་ཕྱིར་ཏེ། བུམ་པ་ཡུལ་དུ་བྱེད། བུམ་པ་མི་རྟག་པ་ཡུལ་དུ་མི་བྱེད་པའི་ཕྱིར།
རྗེས་སུ་དཔག་པའི་ཚད་མ་ཆོས་ཅན། ཀ་བུམ་གཉིས་ལ་དེ་མ་ཡིན་རྣམ་པར་བཅད་
པའི་སྒོ་ནས་འཇུག་པར་ཐལ། དེ་ལ་སེལ་འཇུག་ཡིན་པའི་ཕྱིར། འདོད་ན་ཀ་བུམ་
གཉིས་པོ་དེ། ཀ་བུམ་གཉིས་ཡིན་པ་ལས་ལོག་པར་དངོས་སུ་མི་སྣང་བར་ཐལ་ལོ།
འདོད་མི་ནུས་ཏེ། ཀ་བུམ་གཉིས་ཕོ་ཀ་བུམ་གཉིས་མ་ཡིན་པར་དངོས་སུ་རྟོགས་པའི་
140-ཟླ་

ཕྱིར། ཚད་མ་ཆོས་ཅན། སེལ་འཇུག་ཡིན་པར་ཐལ། སྒྲུབ་འཇུག་མ་ཡིན་པའི་བློ་ཡིན་
པའི་ཕྱིར། མ་གྲུབ་ན། ཚད་མ་སྒྲུབ་འཇུག་ཏུ་ཐལ། མ་གྲུབ་པ་དེའི་ཕྱིར། འདོད་ན།
རྟོག་མེད་ཀྱི་ཤེས་པར་ཐལ་ལོ། རྩ་བར་འདོད་ན། ཚད་མ་ཆོས་ཅན། རྟོག་པར་ཐལ།
རང་ཡུལ་ལ་སེལ་བས་འཇུག་པའི་བློ་ཡིན་པའི་ཕྱིར། མངོན་སུམ་ཀ་བུམ་གཉིས་ལ་
སེལ་འཇུག་ཏུ་ཐལ། ཀ་བུམ་གཉིས་ཀྱི་ཡུལ་ཅན་གང་ཞིག དེ་དང་ཡིན་ཁྱབ་མཉམ་
པའི་ཆོས་ཀུན་སྒྲུབ་པའི་སྒོ་ནས་ཡུལ་དུ་མི་བྱེད་པའི་ཕྱིར། མ་གྲུབ་ན། ཀ་བུམ་གཉིས་
ཡིན་པ་གཞི་གྲུབ་པར་ཐལ་ལོ། །རྩ་བར་འདོད་མི་ནུས་ཏེ། ཀ་བུམ་གཉིས་ལ་མངོན་
སུམ་ཡིན་པའི་ཕྱིར། ཡང་ཁ་ཅིག རྗོད་བྱེད་ཀྱི་སྒྲ་ལ་སེལ་འཇུག་གིས་མ་ཁྱབ་ཏེ།
སེལ་འཇུག་མ་ཡིན་པའི་རྗོད་བྱེད་ཀྱི་སྒྲ་ཡོད་པའི་ཕྱིར་ཏེ། སེལ་འཇུག་མ་ཡིན་པའི་
མིང་ཡོད་པའི་ཕྱིར། སེལ་འཇུག་མ་ཡིན་པ་ཆོས་ཅན། ཁྱོད་ཀྱི་མིང་ཡོད་པར་ཐལ།
ཁྱོད་གཞི་གྲུབ་པའི་ཕྱིར་ཞེ་ན། རྟག་པའི་སྒྲ་ཡོད་པར་ཐལ། རྟག་པའི་མིང་ཡོད་པའི་
ཕྱིར། ཁྱབ་པ་ཁས། མ་གྲུབ་ན། རྟག་པ་ཆོས་ཅན། ཁྱོད་ཀྱི་མིང་ཡོད་པར་ཐལ། ཁྱོད་
གཞི་གྲུབ་པའི་ཕྱིར། གཞན་ཡང་། རང་ཡུལ་ལ་དངོས་དབང་གིས་འཇུག་པའི་རྗོད་
བྱེད་ཀྱི་སྒྲ་ཡོད་པ་ཡིན་པར་ཐལ། སེལ་འཇུག་མིན་པའི་རྗོད་བྱེད་ཀྱི་སྒྲ་ཡོད་པའི་ཕྱིར།
ཁོ་ན་རེ། རང་ཡུལ་ལ་དངོས་དབང་གིས་འཇུག་པ་དེ་ཆོས་ཅན། ཁྱོད་ཀྱི་རྗོད་བྱེད་ཀྱི་
སྒྲ་ཡོད་པར་ཐལ། ཁྱོད་གཞི་གྲུབ་པའི་ཕྱིར་ཞེ་ན། རང་ཡུལ་མངོན་སུམ་དུ་རྟོགས་པ་
ཆོས་ཅན། ཁྱོད་ཀྱི་རྟོག་པ་དང་ཁྱོད་ཀྱི་རྗོད་བྱེད་ཀྱི་སྒྲ་ཡོད་པར་ཐལ། གཞི་གྲུབ་པའི་
ཕྱིར། འདོད་པར་མི་ནུས་ཏེ། རིགས་པའི་ལམ་ལས་འདས་པའི་ཕྱིར། ཡང་རང་ཡུལ་་
ལ་དངོས་དབང་གིས་འཇུག་པའི་རྟོག་པ་ཡོད་པར་ཐལ། རང་ཡུལ་ལ་རྒྱུའི་དབང་གིས་
འཇུག་པའི་རྟོག་པ་ཡོད་པའི་ཕྱིར། འོ་ན། ཤེས་བྱ་ཆོས་ཅན། ཤིང་གི་སེམས་ཅན་
~141 ~

ཡོད་པར་ཐལ། ཤིང་གི་ལྷ་མོ་ཡོད་པའི་ཕྱིར།འདོད་ན། ཤིང་གི་སེམས་ཡོད་པར་ཐལ་
ལོ། །རྩ་ཁྱབ་ཁས། སྦྱོར་འགོད་ལ། བུམ་འཛིན་དབང་མངོན་ཆོས་ཅན། བུམ་པ་དང་
གྲུབ་བདེ་རྫས་གཅིག་ཏུ་གྱུར་པའི་ཡོན་ཏན་མཐའ་དག་མཐོང་སྟེ། བུམ་པ་ལ་སྒྲུབ་པས་
འཇུག་པའི་ཕྱིར་ཞེ་ན། འོ་ན། ལོང་བའི་རྒྱུད་ཀྱི་བུམ་པའི་རེག་བྱ་འཛིན་པའི་དབང་
པོའི་མངོན་སུམ་ཆོས་ཅན། བུམ་པའི་རེག་བྱ་དང་གྲུབ་བདེ་རྫས་གཅིག་ཏུ་གྱུར་པའི་
ཡོན་ཏན་མཐའ་དག་མཐོང་བར་ཐལ། དེའི་རེག་བྱ་ལ་སྒྲུབ་པས་འཇུག་པའི་ཕྱིར།
འདོད་ན། བུམ་པའི་རྫས་མཐོང་བར་ཐལ། འདོད་པའི་ཕྱིར། འདོད་ན། བུམ་པའི་རྫས་
དང་གྲུབ་བདེ་རྫས་གཅིག་ཏུ་གྱུར་པའི་ཡོན་ཏན་མཐའ་དག་མཐོང་བར་ཐལ། བུམ་པའི་
རྫས་ལ་སྒྲུབ་པས་འཇུག་པའི་ཕྱིར། འདོད་ན། བུམ་པ་མཐོང་བར་ཐལ།བུམ་པའི་རྫས་
དང་གྲུབ་བདེ་རྫས་གཅིག་ཏུ་གྱུར་པའི་ཡོན་ཏན་མཐའ་དག་མཐོང་བའི་ཕྱིར། འདོད་ན།
ལོང་བའི་རྒྱུད་ལ་བུམ་འཛིན་དབང་མངོན་ཡོད་པར་ཐལ་ལོ། །བུམ་འཛིན་དབང་པོའི་
མངོན་སུམ་ཆོས་ཅན། བུམ་པའི་རྡུལ་ཕྲ་རབ་མཐོང་བར་ཐལ། བུམ་པ་དང་གྲུབ་བདེ་
རྫས་གཅིག་ཏུ་གྱུར་པའི་ཡོན་ཏན་མཐའ་དག་མཐོང་བའི་ཕྱིར། འདོད་མི་ནུས་ཏེ། བསྡུ་
བ་ལས། རྡུལ་ཕྲ་རབ་རྣམས་ནི། ཤའི་སྤྱན་དང་། རྣམ་པར་སྨིན་པ་ལས་བྱུང་བའི་ལྷའི་
སྤྱན་གཉིས་ཀྱི་ཡུལ་མ་ཡིན་པར་བཤད་པའི་ཕྱིར་དང་། དམིགས་བརྟག་ལས་ཀྱང་།
རྡུལ་ཕྲན་རྣམ་པ་རྣམ་རིག་གིས། དོན་མིན་སྲ་ཉིད་ལ་སོགས་བཞིན། ཞེས་དང་། དེའི་
འགྲེལ་པར། ཇི་ལྟར་སྲ་བ་ཉིད་ལ་སོགས་པ་ནི། ཡོད་བཞིན་དུ་ཡང་མིག་གི་བློའི་ཡུལ་
མིན་པ་བཞིན་དུ་རྡུལ་ཕྲ་མོ་ཉིད་ཀྱང་དེ་དང་འདྲའོ། །ཞེས་དང་། འདིར་ཡང་། དབང་
ཡུལ་དེའི་ཕྱིར་རྡུལ་ཕྲན་མིན། ཞེས་བཤད་པའི་ཕྱིར། གཞན་ཡང་། བུམ་རྡུལ་ཕྲ་རབ་
ལྟ་བུ་དེ། བུམ་འཛིན་དབང་མངོན་གྱི་གཟུང་དོན་ཡིན་པར་ཐལ། བུམ་འཛིན་དབང་
~142 ~

མངོན་ལ་དེའི་རྣམ་པ་ཤར་བའི་ཕྱིར། རྟགས་ཁས། འདོད་མི་ནུས་ཏེ། ཤེས་དེ་གཅིག་
ལ་ངེས་མིན་ཕྱིར། །སྤྱི་ཡི་སྤྱོད་ཡུལ་ཅན་དུ་བཤད། །ཅེས་པའི་དོན་གྲུབ་པའི་ཕྱིར།
ཡང་མཁས་པའི་དབང་པོ་ཁ་ཅིག བུམ་འཛིན་དབང་པོའི་མངོན་སུམ་ཆོས་ཅན། བུམ་
པ་མ་མཐོང་བར་ཐལ། དེ་རྩོམ་བྱེད་ཀྱི་རྡུལ་ཕྲ་རབ་མ་མཐོང་བའི་ཕྱིར། ཁྱབ་སྟེ། ༑རྟེན་
མཐོང་མེད་པར་གང་ལས་རྟོགས། ཞེས་དང་། བཀོད་པ་ཅན་ནི་མ་བཟུང་བར། །བཀོད་
པ་འཛིན་པར་མི་རུང་ཕྱིར། ཞེས་པའི་དོན་གྲུབ་པའི་ཕྱིར། སྔར་བཤད་པའི་ལུང་དོན་
དང་མི་འགལ་ཏེ། ངེས་པ་འདྲེན་ནུས་ཀྱི་ཡུལ་མ་ཡིན་པ་ལ་དགོངས་པའི་ཕྱིར། ཞེས་
གསུངས། ཚུར་མཐོང་གི་རྒྱུད་ཀྱི་བུམ་འཛིན་དབང་པོའི་མངོན་སུམ་ཆོས་ཅན། བུམ་
རྡུལ་ཕྲ་རབ་ཀྱི་བརྩོམས་པའི་བུམ་པ་མ་རྟོགས་པར་ཐལ། བུམ་རྡུལ་ཕྲ་རབ་མ་རྟོགས་
པའི་ཕྱིར། དེའི་ཁྱབ་པ་ཡོད་པར་ཐལ། །རྟེན་མཐོང་མེད་པར་གང་ལས་རྟོགས། །ཞེས་
གསུངས་པའི་ཕྱིར། སྔ་ཕྱིའི་ཁྱབ་པ་རྣམས་ཞལ་གྱིས་བཞེས་སོ། །འོན་ཀྱང་རྡུལ་ཕྲ་
རབ་རྣམས་སྤྱན་དང་པོ་གཉིས་ཀྱིས་ངེས་པ་འདྲེན་ནུས་ཀྱི་ཡུལ་མ་ཡིན་པ་དང༌། སྤྱིར
ཡུལ་ཡིན་པར་རིག་པའི་ཕྱིར་ཏེ། བསྡུ་བ་ལས། དེ་སྤྱན་དང་པོ་གཉིས་ཀྱི་ཡུལ་མ་
ཡིན་པ་དང་། དགེ་བསྙེན་བཙུན་པའི་རྒྱན་གྱི་འགྲེལ་བཤད་ལས་ཡིན་པར་བཤད་པའི་
ཕྱིར། ཡང་ཁ་ཅིག བུམ་འཛིན་དབང་པོའི་མངོན་སུམ་ཆོས་ཅན། ཡུལ་དུས་རང་
བཞིན་གང་ལ་ལྟོས་ཀྱང་བུམ་པ་དང་གྲུབ་བདེ་རྫས་གཅིག་ཏུ་གྱུར་པའི་ཡོན་ཏན་མཐའ་
དག་མཐོང་སྟེ། བུམ་པ་ལ་སྒྲུབ་པས་འཇུག་པའི་ཕྱིར། དེ་ཆོས་ཅན། གང་ཟག་གི་
བདག་གིས་དབེན་པའི་བུམ་པ་དེ་མཐོང་བར་ཐལ། ཡུལ་དུས་རང་བཞིན་གང་ལ་ལྟོས་
ཀྱང་བུམ་པ་དང་གྲུབ་བདེ་རྫས་གཅིག་ཏུ་གྱུར་པའི་ཡོན་ཏན་མཐའ་དག་མཐོང་བའི་
ཕྱིར། །ཁྱབ་པར་ཐལ། གང་ཟག་གི་བདག་གིས་དབེན་པའི་བུམ་པ་དེ། ཡུལ་དུས་རང་
~143 ~

བཞིན་གང་ལ་ལྟོས་ཀྱང་བུམ་པ་དང་གྲུབ་བདེ་རྫས་གཅིག་ཡིན་པའི་ཕྱིར་ཏེ། མི་རྟག་
པའི་བུམ་པ་དེ་དེ་ལྟ་བུ་ཡིན་པའི་ཕྱིར། རྩ་བར་འདོད་མི་ནུས་ཏེ། གང་ཟག་གི་བདག་
གིས་དབེན་པའི་འདུ་བྱེད་ཀྱི་ཕུང་པོ་གསལ་བར་སྣང་བའི་བློ་རྣལ་འབྱོར་མངོན་སུམ་
ཐོབ་པའི་རྒྱུད་ཁོ་ན་ལ་འབྱུང་དགོས་པའི་ཕྱིར།རྟགས་གསལ་རྣམས་ཁས་བླངས་སོ། །
མར་མེའི་རྩེ་མོ་ཁྲ་སྒོར་བར་སྣང་བའི་དབང་ཤེས་ཆོས་ཅན། ཁྲ་སྒོར་བར་དབེན་པའི་
མར་མེའི་རྩེ་མོ་དེ་མཐོང་བར་ཐལ། ཡུལ་དུས་རང་བཞིན་གང་ལ་ལྟོས་ཀྱང་མར་མེའི་
རྩེ་མོ་ཁྲ་སྒོར་བ་དང་གྲུབ་བདེ་རྫས་གཅིག་པའི་ཡོན་ཏན་མཐའ་དག་མཐོང་བའི་ཕྱིར། དེར་
ཐལ། མར་མེ་ལ་སྒྲུབ་པས་འཇུག་པའི་ཕྱིར། འདོད་མི་ནུས་ཏེ། གཞན་གྱིས་མཐོང་
བའི་དོན་དེ་ཡང་། །ཇི་ལྟ་བུར་ན་གསལ་མ་ཡིན། ཞེས་པའི་དོན་གྲུབ་པའི་ཕྱིར། སྐབས་
འདིར་མཁས་པ་ཁ་ཅིག་ན་རེ། བུམ་པ་དེ་བུམ་པའི་གཟུགས་ཡིན་ནོ་ཞེས་ཟེར། འོ་ན་
བུམ་པ་ཆོས་ཅན། བུམ་པའི་ཡན་ལག་ཏུ་ཐལ། བུམ་པའི་གཟུགས་ཡིན་པའི་ཕྱིར།
འདོད་ན། བུམ་པ་དེ་ཁྱོད་ཀྱི་ཡན་ལག་ཅན་དུ་ཐལ། ཁྱོད་བུམ་པའི་ཡན་ལག་ཡིན་པའི་
ཕྱིར། འདོད་ན། དེ་ཆོས་ཅན། བུམ་པའི་ཡན་ལག་མ་ཡིན་པར་ཐལ། བུམ་པའི་ཡན་
ལག་ཅན་ཡིན་པའི་ཕྱིར། གཞན་ཡང་། བུམ་པ་ཞེས་བརྗོད་པའི་སྒྲ་དེ་ཁྱོད་ལ་དངོས་
མིང་དུ་མི་འཇུག་པར་ཐལ། ཁྱོད་བུམ་པའི་གཟུགས་ཡིན་པའི་ཕྱིར། ཁ་ཅིག་ན་རེ།
བུམ་པ་གཟུགས་མ་ཡིན་ནོ་ཞེས་ཟེར། བུམ་པའི་དབྱིབས་ཀྱི་གཟུགས་དེ་གཟུགས་
མ་ཡིན་པར་ཐལ། །བུམ་པ་དེ་གཟུགས་མ་ཡིན་པའི་ཕྱིར། གཞན་ཡང་བུམ་པ་རྡུལ་དུ་
མ་གྲུབ་པར་ཐལ། དེ་གཟུགས་མ་ཡིན་པའི་ཕྱིར། འདོད་ན། བུམ་པ་རྩོམ་བྱེད་ཀྱི་རྒྱུ་
མེད་པར་ཐལ། འདོད་པའི་ཕྱིར། འདོད་མི་ནུས་ཏེ། རྟོག་གེ་འབར་བ་ལས། དེ་བཞིན་
དུ་བུམ་པ་ལ་སོགས་པ་འདུས་པའི་བདག་ཉིད་ཀྱང་རྫས་ཉིད་ཡིན་ཏེ་ཞེས་བཤད་པའི་
Ad-144-

ཕྱིར་རོ། །དེ་ལ་ཁོ་ན་རེ་བུམ་པ་ཆོས་ཅན། དྲི་དང་རྫས་གཅིག་མ་ཡིན་པར་ཐལ།
གཟུགས་ཀྱི་སྐྱེ་མཆེད་ཡིན་པའི་ཕྱིར། འདོད་ན། མན་པའི་དྲི་དང་
༠
རྫས་གཅིག་ཡིན་པའི་ཕྱིར་ཞེ་ན། ཨུཏྤལ་ལ་སྔོན་པོ་ཆོས་ཅན། དྲི་དང་རྫས་གཅིག་མ་
ཡིན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར་ཏེ། ཁ་དོག་ཡིན་པའི་ཕྱིར་ཏེ།
སྔོན་པོ་ཡིན་པའི་ཕྱིར། འདོད་ན། ཡིན་པར་ཐལ། །ཨུཏྤལ་ལའི་དྲི་དང་རྫས་གཅིག་
ཡིན་པའི་ཕྱིར། འཁོར་གསུམ། ༈ ཁྱད་པར་གཞན་ནི་སྤོང་བ་དང་ཞེས་པའི་སྐབས་སུ།
ཁྱད་པར་གཞན་སྤོང་གི་སྒྲ་དེ། ཆོས་བརྗོད་ཀྱི་སྒྲའི་མཚན་ཉིད། ཁྱད་པར་གཞན་མི་
སྤོང་བའི་སྒྲ་དེ། ཆོས་ཅན་བརྗོད་པའི་སྒྲའི་མཚན་ཉིད། བ་ལང་གི་དཀར་པོ་ཞེས་
བརྗོད་པའི་ཚེ། ངག་དེས་བ་ལང་ཁྱད་ཆོས་དང་། དཀར་པོ་ཁྱད་གཞིར་སྟོན་ལ། བ་
ལང་དཀར་པོ་ཞེས་བརྗོད་པའི་ཚེ། དེ་ལས་ལྡོག་སྟེ་སྟོན་པར་བྱེད་པ་ཡིན་ནོ། །ཞེས་
གསུངས། འོ་ན། ཆོས་བརྗོད་ཀྱི་སྒྲ་དང༌། ཆོས་ཅན་བརྗོད་པའི་སྒྲ་འགལ་བར་ཐལ།
མཚན་ཉིད་འཐད་པའི་ཕྱིར། འདོད་ན། ཆོས་དེ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་ན།
ཆོས་བརྗོད་ཀྱི་སྒྲ་ཡིན་པས་ཁྱབ་པ་དང༌། ཆོས་དེ་ལ་ལྟོས་ཏེ་ཆོས་ཅན་བརྗོད་པའི་སྒྲ་
ཡིན་ན་ཆོས་ཅན་བརྗོད་པའི་སྒྲ་ཡིན་པས་ཁྱབ་པར་ཐལ། བ་ལང་གི་དཀར་པོ་ཞེས་
པའི་སྒྲ་ཆོས་བརྗོད་ཀྱི་སྒྲ་དང་། བ་ལང་དཀར་པོ་ཞེས་པའི་སྒྲ་ཆོས་ཅན་བརྗོད་པའི་སྒྲ་
ཡིན་པའི་ཕྱིར། འདོད་ན། འགྲིག བ་ལང་གི་དཀར་པོ་ཞེས་བརྗོད་པའི་སྒྲ་དེ། བ་ལང་
ལ་ལྟོས་ཏེ་ཆོས་བརྗོད་ཀྱི་སྒྲ་མ་ཡིན་པར་ཐལ། དེ་དཀར་པོ་ལ་ལྟོས་ཏེ་ཆོས་ཅན་བརྗོད་
པའི་སྒྲ་ཡིན་པའི་ཕྱིར། མ་གྲུབ་ན། འགྲིག དེ་ཆོས་ཅན། ཆོས་ཅན་བརྗོད་པའི་སྒྲ་ཡིན་
པར་ཐལ། དཀར་པོ་ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན་པའི་ཕྱིར། འདོད་ན་སོང་
མོད། དེ་མ་ཡིན་པར་ཐལ། ཆོས་བརྗོད་ཀྱི་སྒྲ་ཡིན་པའི་ཕྱིར། འཁོར་གསུམ། གཞན་
145

ཡང་། བ་ལང་དེ་བ་ལང་གི་དཀར་པོའི་ཁྱད་ཆོས་སུ་ཐལ། བ་ལང་གི་དཀར་པོ་ཞེས་
བརྗོད་པའི་སྒྲ་དེས། བ་ལང་ཁྱད་ཆོས་དང༌། དཀར་པོ་ཁྱད་གཞིར་བརྗོད་པའི་ཕྱིར།
འདོད་ན། བ་ལང་གི་དཀར་པོ་དེ། བ་ལང་གི་ཡན་ལག་མ་ཡིན་པར་ཐལ། དེ་བ་ལང་
གི་ཁྱད་ཆོས་མ་ཡིན་པའི་ཕྱིར། འདོད་ན། བ་ལང་གི་ནོག་སོགས་དེའི་ཡན་ལག་མ་
ཡིན་པར་ཐལ་ལོ། སྒྲ་མི་རྟག་པ་ཁོ་ན་ཞེས་བརྗོད་པའི་ངག་དེ། ངེས་བཟུང་ཁྱད་པར་
གྱི་ཆོས་དང་ལྷན་ཅིག་སྦྱར་བའི་མཉན་བྱ་མ་ཡིན་པར་ཐལ། བ་ལང་དཀར་པོ་ཞེས་
བརྗོད་པའི་ངག་དེ། དཀར་པོ་ཁྱད་ཆོས་དང་། བ་ལང་ཁྱད་གཞིར་མི་སྟོན་པའི་ཕྱིར་ཏེ།
བ་ལང་གི་དཀར་པོ་དེ། བ་ལང་གི་ཁྱད་ཆོས་མ་ཡིན་པའི་ཕྱིར། འདོད་ན། ཁྱད་པར་
ཁྱད་པར་ཅན་དག་དང་ཞེས་པའི་དོན་མ་གྲུབ་པར་ཐལ་ལོ། །གཞན་ཡང་། སྒྲའི་མི་རྟག་
པ་འཛིན་པའི་རྣམ་པར་རྟོག་པ་དེས། ཁྱད་གཞི་སྒྲ་ལ་ཁྱད་ཆོས་སྒྲའི་མི་རྟག་པ་སྦྱར་
ནས་འཛིན་པའི་ཞེན་རིག་ཏུ་ཐལ། སྐྱེས་བུ་དབྱུག་པ་ཅན་དུ་འཛིན་པའི་རྣམ་པར་རྟོག་
པ་དེ། ཁྱད་གཞི་སྐྱེས་བུ་ལ་ཁྱད་ཆོས་དབྱུག་པ་སྦྱར་ནས་འཛིན་པའི་ཞེན་རིག་ཡིན་
པའི་ཕྱིར། འདོད་ན། བ་ལང་གི་དཀར་པོ་ཞེས་པའི་ངག་གིས། བ་ལང་དེ་དཀར་པོའི་
ཁྱད་ཆོས་ལྟ་བུར་སྟོན་པ་འབུད། འོན་ཀྱང་། རྩ་ཤེའི་འགྲེལ་པ་ཚིག་གསལ་གྱི་འགྱུར་
རྙིང་ལྟར་ན། སྒྲ་གཅན་གྱི་མགོ་བོ། མཆི་གུའི་ལུས་ཞེས་བརྗོད་པའི་ཚེ། མགོ་བོ་དང་
ལུས་ཁྱད་ཆོས་ལྟ་བུར་སྟོན་ལ། འགྱུར་གསར་ལྟར་ན། དེ་ལྟར་དུ་བརྗོད་པའི་ཚེ། སྒྲ་
གཅན་དང༌། མཆི་གུ་ཁྱད་ཆོས་ལྟ་བུར་སྟོན་ཏེ། ངག་དེས་སྒྲ་གཅན་དང་། མཆི་གུ་
མགོ་བོ་དང་ལུས་གཉིས་གང་ཟག་གཞན་གྱི་མགོ་ལུས་ལས་དམིགས་ཀྱིས་བཀར་ནས་
གོ་བར་བྱེད་པའི་བྱེད་ཆོས་སུ་སྟོན་པའི་ཕྱིར་ཏེ། མགོ་ལུས་ཀྱི་སྒྲ་ཙམ་ཐོས་པ་ན། གང་
གི་མགོ་ལུས་ཡིན་སྙམ་དུ་དགོངས་པའི་ཚེ། སྒྲ་གཅན་གྱི་ཞེས་པ་དང༌། མཆི་གུའི་
~146~ག་

ཞེས་པའི་ངག་གིས་སྔར་གྱི་དོགས་པ་དེ་གཅོད་པའི་ཕྱིར་རོ། །འདིར་ནི་འགྱུར་གསར་
དང་མཐུན་པར་བརྗོད་རིགས་ཏེ། བུམ་པའི་གཟུགས་ཞེས་བརྗོད་པའི་ཚེ། སྤྱི་བུམ་པ་
དེ། ཡན་ལག་གམ་ཁྱད་ཆོས་ལྟ་བུར་སྟོན་པའི་ཕྱིར། དེར་ཐལ། དེ་སྤྱི་ཡན་ལག་ཏུ་
བྱས་ཏེ། བུམ་པ་ཡི་ནི་གཟུགས་སོ་ཞེས། ཞེས་པའི་དོན་གྲུབ་པའི་ཕྱིར། ཞེས་ཀུན་
མཁྱེན་བློ་གྲོས་རིན་ཆེན་སེང་གེས་གསུངས། འོན་ཀྱང་། རྗོད་བྱེད་ཀྱི་སྒྲ་རྣམས་ཀྱིས་
བརྗོད་ཚུལ་གྱི་ཁྱད་པར་ནི།ཉན་པ་པོའི་ཤེས་འདོད་དང་། འཆད་པ་པོའི་བརྗོད་འདོད་
དང་།1cཡུལ་གྱི་ཁྱད་པར་སོགས་ལ་སྨོས་ཏེ། དེ་ལྟར་གྲགས་དང་ནུས་པ་དང་། སྒྲ་ནི་
བརྗོད་འདོད་རྗེས་འབྲང་ཕྱིར། ཞེས་སོགས་བཤད་པའི་ཕྱིར། སྦྱོར་འགོད་ལ། སྒྲ་དེ་
གཉིས་ཀྱི་བརྡ་ཐ་དད་དུ་བྱས་པ་ཆོས་ཅན། དགོས་པ་ཡོད་པ་ཡིན་ཏེ། དེ་གཉིས་ཀྱིས་
རང་གི་བརྗོད་བྱ་ཁྱད་པར་གཞན་སྤོང་གི་ཚུལ་གྱིས་གོ་བར་བྱེད་པ་དང་། ཁྱད་པར་
གཞན་མི་སྤོང་བའི་ཚུལ་གྱིས་གོ་བའི་དགོས་པ་ཡོད་པའི་ཕྱིར་ཞེས་གསུངས། ཁ་ཅིག་
ན་རེ། འདི་མི་རིགས་ཏེ། རང་འགྲེལ་དང་འགལ་བའི་ཕྱིར་ཏེ། རང་འགྲེལ་ལྟར་ན།
རྟགས་གསལ་གོ་ལོག་པའི་སྐྱོན་ཡོད་པའི་ཕྱིར་ཞེས་ཟེར། །ཆོས་བརྗོད་ཀྱི་སྒྲ་དང་།
ཆོས་ཅན་བརྗོད་པའི་སྒྲ་གཉིས་པོ་ཆོས་ཅན། རང་གི་བརྗོད་བྱ་ཁྱད་པར་གཞན་སྤོང་
གི་ཚུལ་གྱིས་གོ་བར་བྱེད་པ་མ་ཡིན་པར་ཐལ། རང་གི་བརྗོད་བྱ་ཁྱད་པར་གཞན་མི་
སྤོང་པའི་ཚུལ་གྱི་གོ་བར་བྱེད་པའི་ཕྱིར། རྟགས་གསལ་ལ་ལན་ཐེབས་ན། སྦྱོར་བ་
འཐད་པ་འབུད། ༈ མཐོང་དང་མ་མཐོང་དངོས་པོ་ཡི། ཞེས་པའི་སྐབས་སུ། རང་གི་
བསྟན་བྱའི་གཙོ་བོ་བསྟན་པ་ལྟར་དུ་གྲུབ་པ་ལ་གནོད་བྱེད་མེད་པའི་ལུང་དེ། དཔྱད་
གསུམ་གྱིས་དག་པའི་ལུང་གི་མཚན་ཉིད་ཅེ་ན། ཁ་ཅིག་ན་རེ་མི་རིགས་པར་ཐལ།
དཔྱད་གསུམ་གྱིས་དག་པའི་ལུང་ཡིན་ན། གཞལ་བྱའི་གནས་གསུམ་ག་བསྟན་པས་
147~

ཁྱབ་པའི་ཕྱིར། ཞེས་གསུངས། ཡང་མཁས་པ་ཁ་ཅིག་ན་རེ། དཔྱད་གསུམ་གྱིས་དག་
པའི་ལུང་ཡིན་ན། དཔྱད་པ་གསུམ་གྱིས་དག་པས་མ་ཁྱབ་སྟེ། དཔྱད་པ་གསུམ་གྱིས་
དག་ན། གཞལ་བྱའི་གནས་གསུམ་བསྟན་བྱའི་གཙོ་བོར་བྱེད་པས་ཁྱབ། དཔྱད་
གསུམ་གྱིས་དག་པའི་ལུང་ཡིན་ན། །དེ་ལྟར་བྱེད་པས་མ་ཁྱབ་པའི་ཕྱིར། དེས་ན།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་ཆོས་ཅན། རང་གི་བསྟན་
བྱའི་དོན་ལ་མི་སླུ་སྟེ། དཔྱད་གསུམ་གྱིས་དག་པའི་ལུང་ཡིན་པའི་ཕྱིར། དཔྱད་པ་
གསུམ་གྱིས་དག་པའི་ལུང་ཡིན་ཏེ། དབུ་མ་རིན་ཆེན་འཕྲེང་བའི་རང་གཞུང་རྣམ་དག་
གང་ཞིག དབུ་མ་རིན་ཆེན་འཕྲེང་བ་དཔྱད་གསུམ་གྱིས་དག་པའི་ཕྱིར། ཞེས་གསུངས།
ཤེས་བྱ་ཆོས་ཅན། ཡིད་ཆེས་རྗེས་དཔག་ཡིན་ན། གཞལ་བྱའི་གནས་གསུམ་ལ་ཚད་
མར་སོང་བས་ཁྱབ་པར་ཐལ། དཔྱད་གསུམ་གྱིས་དག་པའི་ལུང་ཡིན་ན། གཞལ་བྱའི་
གནས་གསུམ་བསྟན་བྱའི་གཙོ་བོར་བྱེད་པས་ཁྱབ་པ་ཡོད་པའི་ཕྱིར། སྦྱིན་པས་
ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་ཆོས་ཅན། ཁྱོད་རང་གི་བསྟན་བྱའི་དོན་
ལ་མི་སླུ་བ་ཤིན་ཏུ་ལྐོག་གྱུར་མ་ཡིན་པར་ཐལ། ཁྱོད་ཀྱི་བསྟན་བྱའི་གཙོ་བོ་ཤིན་ཏུ་
ལྐོག་གྱུར་མ་ཡིན་པའི་ཕྱིར་ཏེ། གཞལ་བྱའི་གནས་གསུམ་པོ་ཁྱོད་ཀྱི་བསྟན་བྱའི་གཙོ་
བོ་ཡིན་པའི་ཕྱིར་ཏེ། གཞལ་བྱའི་གནས་གསུམ་བསྟན་བྱའི་གཙོ་བོར་བྱེད་པའི་ཕྱིར།
དེར་ཐལ། དཔྱད་པ་གསུམ་གྱིས་དག་པའི་ལུང་ཡིན་པའི་ཕྱིར།འཁོར་གསུམ། ཤེས་
བྱ་ཆོས་ཅན། གཞལ་བྱའི་གནས་གསུམ་རྟོགས་པའི་ཚད་མ་ཡིན་ན། གཞལ་བྱའི་
གནས་གསུམ་རྟོགས་པས་མ་ཁྱབ་པར་ཐལ། གཞལ་བྱའི་གནས་གསུམ་བསྟན་བྱའི་
གཙོ་བོར་བྱེད་པའི་ལུང་ཡིན་ན། གཞལ་བྱའི་གནས་གསུམ་བསྟན་བྱའི་གཙོ་བོར་བྱེད་
:པས་མ་ཁྱབ་པའི་ཕྱིར། མ་གྲུབ་ན། དཔྱད་པ་གསུམ་གྱིས་དག་ན། གཞལ་བྱའི་གནསས་
-148 ~

གསུམ་བསྟན་བྱའི་གཙོ་བོར་བྱེད་པས་ཁྱབ་པ་དང་། དཔྱད་གསུམ་གྱིས་དག་པའི་
ལུང་ལ། དེས་མ་ཁྱབ་པའི་ཁྱད་པར་འཐད་པ་འབུད། གཞན་ཡང་། སྦྱིན་པས་ལོངས་
སྤྱོད་ཁྲིམས་ཀྱིས་བདེ། ཞེས་པའི་ལུང་ཡིན་ན། དབུ་མ་རིན་ཆེན་འཕྲེང་བའི་རང་
གཞུང་རྣམ་དག་ཡིན་པས་ཁྱབ་པར་ཐལ། དེ་ལྟ་བུ་དབུ་མ་རིན་ཆེན་འཕྲེང་བའི་རང་
གཞུང་རྣམ་དག་ཡིན་པའི་ཕྱིར། འདོད་ན། འདི་ལ་གསལ་བྱ་ཅི་ཡང་མེད། །ཅེས་པའི་
གཞུང་ཡིན་ན། མངོན་པར་རྟོགས་པའི་རྒྱན་གྱི་རང་གཞུང་རྣམ་དག་ཡིན་པས་ཁྱབ་
པར་ཐལ།འདོད་པའི་ཕྱིར། འདོད་པར་མི་ནུས་ཏེ གཞུང་དེ་ནི་ཐེག་བསྡུས། རྒྱུད་བླ།
ཀླུ་སྒྲུབ་ཀྱི་གཞུང་འགའ་ཞིག་ཏུ་འབྱུང་བའི་ཕྱིར། གཞན་ཡང་། སྦྱིན་པས་ལོངས་སྤྱོད་
ཁྲིམས་ཀྱིས་བདེ།ཞེས་པའི་གཞུང་དེ་ལུང་རྣམ་དག་ཏུ་རྟོགས་པའི་གང་ཟག་ཡིན་ན།
དེ་རང་གི་བསྟན་བྱའི་དོན་ལ་མི་སླུ་བར་རྟོགས་པའི་ཁྱབ་འབྲེལ་མེད་པར་ཐལ། སྦྱིན་
པས་ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་ཆོས་ཅན། དཔྱད་གསུམ་གྱིས་
དག་པའི་ལུང་ཡིན་ཏེ། རིན་ཆེན་འཕྲེང་བའི་རང་གཞུང་རྣམ་དག་གང་ཞིག རིན་ཆེན་
འཕྲེང་བ་དཔྱད་གསུམ་གྱིས་དག་པའི་ཕྱིར། ཞེས་པ་ནི། དཔྱད་གསུམ་གྱིས་དག་པའི་
ལུང་གི་རྟགས་ཀྱིས་སྦྱིན་པས་ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་རང་གི་
བསྟན་བྱའི་དོན་ལ་མི་སླུ་བར་སྒྲུབ་པའི་ཕྱོགས་ཆོས་སྒྲུབ་པའི་རྟགས་ཡང་དག་ཡིན་པའི་
ཕྱིར། གཞན་ཡང་། སྒྲ་མི་རྟག་པ་ལ་གནོད་བྱེད་མེད་པར་ཚད་མས་ངེས་པའི་གང་
ཟག་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་པས་མ་ཁྱབ་པར་ཐལ།
སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པ་དེའི་བསྟན་བྱའི་དོན་ལ་གནོད་བྱེད་
མེད་པར་ཚད་མས་ངེས་པའི་གང་ཟག་ཡིན་ན། ལུང་དེའི་བསྟན་བྱའི་གཙོ་བོ་ཚད་མས་
ངེས་པས་མ་ཁྱབ་པའི་ཕྱིར། མ་གྲུབ་ན། དཔྱད་གསུམ་གྱིས་དག་པའི་ལུང་གི་མཚན་
~ 149~

ཉིད་དེ་རིགས་པ་འབུད། ཡང་ཁ་ཅིག བུམ་པ་མི་རྟག་པར་སྟོན་པའི་ལུང་ཆོས་ཅན།
ཁྱོད་ཀྱི་བསྟན་བྱའི་གཙོ་བོ་བསྟན་པ་ལྟར་གྲུབ་པ་ལ་གནོད་བྱེད་མེད་པར་ཐལ། དཔྱད་
གསུམ་གྱིས་དག་པའི་ལུང་ཡིན་པའི་ཕྱིར། འདོད་ན། བུམ་པ་མི་རྟག་པ་ལ་གནོད་
བྱེད་མེད་པར་ཐལ། འདོད་པའི་ཕྱིར། འདོད་ན། ཡོད་པར་ཐལ། །དེ་ལ་ཚད་མས་
གནོད་པ་ཡོད་པའི་ཕྱིར་ཏེ། དེ་ཚད་མས་བསལ་བ་ཡོད་པའི་ཕྱིར་ཏེ། དེ་མེད་པ་ཡོད་
པའི་ཕྱིར་ཞེས་གསུངས། འོ་ན། བུམ་པ་མི་རྟག་པ་མ་ཡིན་པ་ལ་སྒྲུབ་བྱེད་ཡོད་པར་
ཐལ། བུམ་པ་མི་རྟག་པ་ཡིན་པ་ལ་གནོད་བྱེད་ཡོད་པའི་ཕྱིར། འདོད་ན། བུམ་པ་ཆོས་
ཅན། མི་རྟག་པ་མ་ཡིན་པར་ཐལ། ཁྱོད་མི་རྟག་པ་མ་ཡིན་པ་ལ་སྒྲུབ་བྱེད་ཡོད། ཡིན་
ལ་གནོད་བྱེད་ཡོད་པའི་ཕྱིར། གཞན་ཡང་། བུམ་པ་ཆོས་ཅན། འགལ་བ་ལ་མི་
འཁྲུལ་བའི་ཚད་མ་ཡོད་པར་ཐལ། ཁྱོད་མི་རྟག་པ་ཡིན་པའི་ཡང་སྒྲུབ་བྱེད་ཡོད། མིན་
པའི་ཡང་སྒྲུབ་བྱེད་ཡོད་པའི་ཕྱིར། དེར་ཐལ། ཁྱོད་མི་རྟག་པ་ལ་ཡང་སྒྲུབ་བྱེད་ཡོད་
པའི་ཕྱིར་ཏེ། མིན་པ་ལ་ཡང་སྒྲུབ་བྱེད་ཡོད་པའི་ཕྱིར། རྟགས་རྣམས་ཁས། ༈གང་ལ་
བསྒྲུབ་བྱའི་མི་མཐུན་ཕྱོགས།ཞེས་པའི་སྐབས་སུ། ཁ་ཅིག་ན་རེ། དེ་སྒྲུབ་ཀྱི་བསྒྲུབ་
བྱའི་ཆོས་ལྡན་དེ། དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད། དེ་སྒྲུབ་ཀྱི་སྒྲུབ་ཚུལ་ལྟར།
དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་མི་སྟོང་བ། དེའི་མཚན་ཉིད་དེ་རྣམས་ལས་ཟློག་པ།
དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད། མི་རྟག་པ་དེ་སྒྲ་མི་རྟག་པར་སྒྲུབ་པའི་བསྒྲུབ་
བྱའི་ཆོས་སུ་བཟུང་བྱ་ཡིན་པ་གང་ཞིག སྒྲ་མི་རྟག་པར་སྒྲུབ་པའི་སྒྲུབ་ཚུལ་ལྟར་དེ་
སྒྲུབ་ཀྱི་བསྒྲུབ་བྱའི་ཆོས་ཀྱིས་མི་སྟོང་པ་དེ། སྒྲ་མི་རྟག་པར་སྒྲུབ་པར་བྱེད་པའི་མཐུན་
ཕྱོགས་ཀྱི་མཚན་ཉིད་ཅེས་གསུངས། ཁ་ཅིག་ན་རེ། མི་རྟག་པ་ཆོས་ཅན། སྒྲ་མི་རྟག་
པར་སྒྲུབ་པའི་མཐུན་ཕྱོགས་སུ་ཐལ། མཚན་ཉིད་དེའི་ཕྱིར། འདོད་ན། མ་ཡིན་པར་
·150~Pad

ཐལ།༴སྒྲ་དང་མི་རྟག་པར་ཆོས་མི་མཐུན་པའི་ཕྱིར། དེར་ཐལ། མི་རྟག་པ་དང་གཅིག་
ཡིན་པའི་ཕྱིར། ཁྱབ་སྟེ། རང་ཉིད་རང་དང་ཆོས་མཐུན་པ་མི་སྲིད་པའི་ཕྱིར་ཞེས་ཟེར་
ན། མི་རྟག་པ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་མི་མཐུན་ཕྱོགས་སུ་ཐལ།
དེ་སྒྲུབ་ཀྱི་མཐུན་ཕྱོགས་མ་ཡིན་པའི་ཕྱིར། འདོད་ན། མི་རྟག་པ་མ་ཡིན་པར་ཐལ།
མི་རྟག་པར་སྒྲུབ་པའི་མི་མཐུན་ཕྱོགས་ཡིན་པའི་ཕྱིར། རྩ་བའི་ཁྱབ་པ་ཡོད་དེ དེ་
སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་དངོས་འགལ་ཡིན་པའི་ཕྱིར་ཏེ། བྱས་པ་
སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད། དེ་དེ་སྒྲུབ་ཀྱི་མཐུན་ཕྱོགས་ཁོ་ན་
ལ་ཡོད་དགོས་པའི་ཕྱིར། ་དེ་ལ་ཁོ་ན་རེ། སྒྲ་ཆོས་ཅན། རྟག་མི་རྟག་ཐེ་ཚོམ་ཟ་བའི་
གང་ཟག་གི་ངོར། སྒྲ་མི་རྟག་པར་སྒྲུབ་པའི་མཐུན་ཕྱོགས་ཡིན་པར་ཐལ། སྒྲ་མི་རྟག་
པར་སྒྲུབ་པའི་མི་མཐུན་ཕྱོགས་མ་ཡིན་པའི་ཕྱིར། མ་གྲུབ་ན། དེའི་ངོར་མི་རྟག་པ་མ་
ཡིན་པར་ཐལ། དེའི་ངོར་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ཡིན་པའི་ཕྱིར།
འདོད་ན། གང་ཟག་དེས་ཁྱོད་མི་རྟག་པ་ཡིན་ནམ་མིན་སྙམ་དུ་ཐེ་ཚོམ་མི་ཟ་བར་ཐལ།
7
དེས་ཁྱོད་མི་རྟག་པ་མ་ཡིན་པར་འདོད་པའི་ཕྱིར། དེར་ཐལ། དེའི་ངོར་ཁྱོད་མི་རྟག་པ་
མ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན།དེའི་ངོར་མི་རྟག་པ་ཡིན་པར་ཐལ།
འདོད་པའི་ཕྱིར། འདོད་ན། དེས་ཁྱོད་མི་རྟག་པར་འདོད་པར་ཐལ། འདོད་པའི་ཕྱིར།
འདོད་ན། དེས་ཁྱོད་རྟག་མི་རྟག་ཐེ་ཚོམ་མི་ཟ་བར་ཐལ། འདོད་པ་དེའི་ཕྱིར། འོ་ན། སྒྲ་
ཆོས་ཅན། དེའི་ངོར་མི་རྟག་པ་ཡིན་པར་ཐལ། དེའི་ངོར་མི་རྟག་པ་མ་ཡིན་པ་མིན་པའི་
ཕྱིར། འཁོར་གསུམ། གཞན་ཡང་། མི་རྟག་པ་དང་མི་རྟག་པ་མ་ཡིན་པ་གཉིས་པོ་དེ་
ཡང་དངོས་འགལ་མ་ཡིན་པར་ཐལ། སྒྲ་དེ་རྒོལ་བ་དེའི་ངོར་མི་རྟག་པ་ཡང་མ་ཡིན།
མི་རྟག་པ་མ་ཡིན་པ་དེ་ཡང་མ་ཡིན་པའི་ཕྱིར། མ་ཁྱབ་ན། སྒྲ་དེའི་ངོར་དེ་སྒྲུབ་ཀྱི་
~ 151 ~

ཡིནམཐུན་ཕྱོགས་ཡང་མ་མི་མཐུན་ཕྱོགས་ཡང་མ་ཡིན་ན། དེ་གཉིས་དངོས་
འགལ་མ་ཡིན་པས་ཁྱབ་པ་འབུད། མ་གྲུབ་ན། དེའི་ངོར་སྒྲ་དེ་སྒྲ་མི་རྟག་པར་སྒྲུབ་པའི་
མཐུན་ཕྱོགས་ཡང་མ་ཡིན། མི་མཐུན་ཕྱོགས་ཡང་མ་ཡིན་པའི་གཞི་མཐུན་ཡིན་པ་
འབུད། ཡང་ན། ཤ་ཟ་ཡོད་མེད་ཐེ་ཚོམ་ཟ་བའི་གང་ཟག་གི་ངོར། ཤ་ཟ་མེད་པ་མ་ཡིན་
པར་ཐལ། སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་གི་ངོར། སྒྲ་མི་རྟག་པ་མ་ཡིན་པ་མ་
ཡིན་པའི་ཕྱིར། མ་གྲུབ་ན། དེའི་ངོར་སྒྲ་མི་རྟག་པ་མ་ཡིན་པར་ཐལ། དེའི་ངོར་སྒྲ་མི་
རྟག་པ་མ་ཡིན་པ་ཡིན་པའི་ཕྱིར། འདོད་ན། རྒོལ་བ་དེས་སྒྲ་མི་རྟག་པ་མ་ཡིན་པར་
འདོད་པར་ཐལ། འདོད་པའི་ཕྱིར། འདོད་ན། དེས་སྒྲ་རྟག་མི་རྟག་ཐེ་ཚོམ་མི་ཟ་བར་
ཐལ། འདོད་པའི་ཕྱིར། འདོད་ན། འཁོར་གསུམ་དངོས་འགལ་ལོ། །རྩ་བར་འདོད་ན།
ཤ་ཟ་བསྐལ་དོན་དུ་སོང་བའི་གང་ཟག་གི་ངོར། ཤ་ཟ་མེད་པར་ཐལ། དེས་ཤ་ཟ་ཡོད་
མེད་ཐེ་ཚོམ་ཟ་བའི་ཕྱིར། ཁྱབ་པ་ཡོད་པར་ཐལ། དེའི་ངོར་ཤ་ཟ་ཡོད་ན་དེས་ཤ་ཟ་
ཡོད་མེད་ཐེ་ཚོམ་མི་ཟ་བས་ཁྱབ་པའི་ཕྱིར། ཡང་ཁ་ཅིག་ན་རེ། མེད་པ་ཆོས་ཅན།
གཞལ་བྱ་ཡིན་པར་ཐལ། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ཡིན་པའི་ཕྱིར།
ཁྱབ་པ་ཡོད་པར་ཐལ། གཞལ་བྱ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཁྱབ་
བྱེད་དུ་འཇུག་པའི་ཕྱིར་ཏེ། དེ་ལྟར་དུ་ཚད་མ་མདོ་ལས་བཤད་པའི་ཕྱིར་ཞེ་ན། མཉན་
བྱ་ཆོས་ཅན། སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་གཏན་མེད་དུ་ཐལ། དེ་ལྟར་
དུ་ཚད་མ་མདོ་ལས་བཤད་པའི་ཕྱིར། ཚད་མ་མདོ་དང་མི་འགལ་ཏེ། དེ་སྒྲུབ་ཀྱི་མི་
མཐུན་ཕྱོགས་ཀྱི་གཙོ་བོ་རྟག་པ་ལ་དགོངས་ནས་བཤད་པའི་ཕྱིར་རོ། །རང་ལུགས་
ཀྱི་སྐྱོན་བརྗོད་ནི། མཚན་ཉིད་ཆོས་ཅན། ལྟོ་ལྡིར་བ་མཚན་ཉིད་དུ་སྒྲུབ་པའི་མཐུན་
ཕྱོགས་ཡིན་པར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་ལྡན་དུ་དམིགས་པའི་ཕྱིར་ཏེ། དེ་
-152

སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། འདོད་པར་མི་ནུས་ཏེ། མཚན་
ཉིད་མ་ཡིན་པའི་ཕྱིར། རྟག་པ་མ་ཡིན་པ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་
ཕྱོགས་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་སྒྲུབ་ཚུལ་དང་མཐུན་པར་
སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་ཀྱིས་མི་སྟོང་པའི་ཕྱིར་ཏེ། སྒྲ་མི་
རྟག་པར་སྒྲུབ་པའི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། སྒྲ་རྟག་པ་ཆོས་ཅན།
སྒྲ་རྟག་འཛིན་རྟོག་པའི་ཞེན་ཡུལ་གྱིས་མི་སྟོང་བར་ཐལ། བུམ་པ་སྒྲ་རྟག་འཛིན་རྟོག་
པའི་ཞེན་ཡུལ་དུ་སྒྲུབ་པའི་མཐུན་ཕྱོགས་ཡིན་པའི་ཕྱིར། བུམ་པ་ཆོས་ཅན། མི་རྟག་
པ་སྒྲ་མི་རྟག་པར་སྒྲུབ་པའི་ཆོས་སུ་བཟུང་བྱ་ཡིན་པར་ཐལ། དེ་སྒྲུབ་ཀྱི་མཐུན་ཕྱོགས་
ཡིན་པའི་ཕྱིར། འདོད་ན། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་བཟུང་བྱ་ཡིན་
པར་ཐལ། འདོད་པའི་ཕྱིར། འདོད་ན། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་
བཀོད་པར་ཐལ་ལོ། །ཡང་ཁ་ཅིག་ན་རེ། དེ་སྒྲུབ་ཀྱི་མེད་པ་མི་མཐུན་ཕྱོགས་ཡིན་ན།
དེ་སྒྲུབ་ཀྱི་མི་མཐུན་ཕྱོགས་མིན་པས་ཁྱབ་བོ་ཞེས་ཟེར། མཚོན་བྱ་མ་ཡིན་པ་ཆོས་
ཅན། བུམ་པ་མཚོན་བྱར་སྒྲུབ་པའི་མི་མཐུན་ཕྱོགས་ཡིན་པར་ཐལ། དེ་སྒྲུབ་ཀྱི་མེད་
པ་མི་མཐུན་ཕྱོགས་ཡིན་པའི་ཕྱིར་ཏེ། མཚོན་བྱ་དང་དངོས་འགལ་ཡིན་པའི་ཕྱིར།
འདོད་ན། མ་ཡིན་པར་ཐལ། དེ་སྒྲུབ་ཀྱི་མཐུན་ཕྱོགས་ཡིན་པའི་ཕྱིར། ཡང་ན། དེ་
སྒྲུབ་ཀྱི་མེད་པ་མི་མཐུན་ཕྱོགས་མེད་དེ། དེ་སྒྲུབ་ཀྱི་མེད་པ་མི་མཐུན་ཕྱོགས་ཡིན་ན།
དེ་སྒྲུབ་ཀྱི་མི་མཐུན་ཕྱོགས་མ་ཡིན་དགོས་པའི་ཕྱིར་རོ། །བུམ་པ་མི་རྟག་པར་སྒྲུབ་
པའི་མཐུན་ཕྱོགས་དང་། མི་མཐུན་ཕྱོགས་དངོས་འགལ་ཡིན་ཏེ། མི་རྟག་པ་དང་། མི་
རྟག་པ་མ་ཡིན་པ་གཉིས་དངོས་འགལ་ཡིན་པའི་ཕྱིར། བུམ་པ་མི་རྟག་པར་སྒྲུབ་པའི་
རྟགས་ཡང་དག་གི་མཐུན་ཕྱོགས་དང༌། མི་མཐུན་ཕྱོགས་དངོས་འགལ་མ་ཡིན་ཏེ།
~153~

ཡིན་ན་བུམ་པས་དག་པའི་ས་ཕྱོགས་ཆོས་ཅན། བུམ་པ་མི་རྟག་པར་སྒྲུབ་པའི་རྟགས་
ཡང་དག་གི་མཐུན་ཕྱོགས་ཡིན་པར་ཐལ། དེ་སྐྲབ་ཀྱི་རྟགས་ཡང་དག་གི་མི་མཐུན་
ཕྱོགས་མ་ཡིན་པའི་ཕྱིར་ཏེ། མི་རྟག་པ་ཡིན་པའི་ཕྱིར། འདོད་ན། དེ་སྒྲུབ་ཀྱི་རྟགས་
ཡང་དག་ཡོད་པར་ཐལ། དེ་སྒྲུབ་ཀྱི་རྟགས་ཡང་དག་གི་མཐུན་ཕྱོགས་ཡིན་པའི་ཕྱིར། །
ཞེས་ཡོངས་རྫོགས་བསྟན་པའི་མངའ་བདག་ཀུན་མཁྱེན་ཡོན་ཏན་རྒྱ་མཚོའི་ཞལ་སྔ་
ནས་གསུངས་སོ། །རྒྱས་པར་ནི། བདག་གི་ཡོངས་འཛིན་ཆེན་པོ་སྙིགས་དུས་ཀྱི་
རྒྱལ་བ་གཉིས་པ་ཡོན་ཏན་རྒྱ་མཚོས་སྦྱར་བའི་རྣམ་བཤད་ཆེན་མོ་ལས་ཤེས་པར་
འགྱུར་རོ། །རང་བདེ་འདོད་པའི་གཞན་དབང་མི་འགྲོ་ཞིང་། །གཞན་དོན་འབའ་ཞིག་
སྒྲུབ་ལ་གོམས་པའི་མཐུས། །ཟབ་ཞི་སྤྲོས་བྲལ་ཡོན་ཏན་ཀུན་གྱི་གཏེར། །རང་དོན་
ཆོས་སྐུའི་གོ་འཕང་མྱུར་ཐོབ་ཤོག།།
154~

༄ ༅། །རྣམ་འགྲེལ་གྱི་ཐལ་འཕྲེང་མཁས་པ་མགུ་བའི་
ho6
)རྒྱན་རིགས་པའི་འཕྲེང་བ་ལས་ལེའུ་
གཉིས་པའི་མཐའ་དཔྱོད་
བཞུགས་སོ།།།།
༄༅། །ཚད་མ་སླུ་མེད་ཅན་ཤེས་པ། །ཞེས་པའི་སྐབས་སུ། ཚད་མའི་མཚན་ཉིད་
རང་གི་གཞལ་བྱ་ལ་སྒྲོ་འདོགས་གསར་དུ་གཅོད་པའི་རིག་པ་དང༌། རང་གི་གཞལ་
བྱ་རང་སྟོབས་ཀྱིས་རྟོགས་པའི་རིག་པ་དང་། རང་གི་གཞལ་བྱ་ལ་གསར་དུ་མི་སླུ་བའི་
རིག་པ་ཞེས་ཟེར། འོ་ན་ཚད་མ་ཆོས་ཅན། གང་ཟག་གི་བདག་ལ་ཚད་མ་ཡིན་པར་
ཐལ། དེ་ལ་སྒྲོ་འདོགས་གསར་དུ་གཅོད་བྱེད་ཀྱི་རིག་པ་ཡིན་པའི་ཕྱིར་ཏེ། དེ་ཡོད་
པར་འཛིན་པའི་སྒྲོ་འདོགས་གསར་དུ་གཅོད་པའི་བློ་ཡིན་པའི་ཕྱིར། སྒྲ་མི་རྟག་རྟོགས་
ཀྱི་རྗེས་དཔག་ཆོས་ཅན། སྒྲ་ལ་ཚད་མར་ཐལ། སྒྲ་ལ་སྒྲོ་འདོགས་གསར་དུ་གཅོད་
བྱེད་ཡིན་པའི་ཕྱིར་ཏེ། སྒྲ་ལ་རྟག་འཛིན་གྱི་སྒྲོ་འདོགས་གསར་དུ་གཅོད་བྱེད་ཡིན་པའི་
ཕྱིར་ཏེ། སྒྲ་རྟག་པ་མ་ཡིན་པ་ལ་ཚད་མ་ཡིན་པའི་ཕྱིར། དེ་ཆོས་ཅན། རང་གི་གཞལ་
བྱ་ལ་སྒྲོ་འདོགས་གསར་དུ་གཅོད་བྱེད་ཡིན་པར་ཐལ། கேཚད་མ་ཡིན་པའི་ཕྱིར། འདོད་
ན། སྒྲ་རྟག་འཛིན་རྟོག་པ་དེ། སྒྲ་མི་རྟག་པ་ལ་དམིགས་པའི་སྒྲོ་འདོགས་ཡིན་པར་ཐལ།
འདོད་པའི་ཕྱིར། འདོད་ན། དེ་ལ་སྒྲ་མི་རྟག་པ་འདི་ནི་སྒྲ་རྟག་པའོ་སྙམ་པའི་ཞེན་སྟངས་
གཅིག་ཡོད་པར་ཐལ། འདོད་པའི་ཕྱིར། རྩ་བའི་ཁྱབ་པ་རྣམས་ཁས། ཉན་ཐོས་ཀྱི་མཐོང་
ལམ་བར་ཆད་མེད་ལམ་དེ་ཆོས་ཅན། གང་ཟག་གི་བདག་མེད་ལ་གསར་དུ་མི་སླུ་བའི་
~ 155 ~

རིག་པ་ཡིན་པར་ཐལ། དེ་ལ་ཚད་མ་ཡིན་པའི་ཕྱིར་ཏེ། དེ་ལ་མངོན་སུམ་གྱི་ཚད་མ་
ཡིན་པའི་ཕྱིར། རྩ་བར་འདོད་ན། དེ་ལ་གནས་པའི་གང་ཟག་དེ། གང་ཟག་གི་བདག་
མེད་རྟོགས་ཟིན་སྒོམ་པར་བྱས་པ་མ་ཡིན་པར་ཐལ། འདོད་པ་དེའི་ཕྱིར། འདོད་ན།
ཡིན་པར་ཐལ། ཉན་ཐོས་སྦྱོར་ལམ་གྱི་གནས་སྐབས་སུ་གང་ཟག་གི་བདག་མེད་ལ་
སྒོམ་བྱུང་གི་མྱོང་བ་ཐོན་པའི་ཕྱིར་ཏེ། ཉན་ཐོས་ཀྱི་སྦྱོར་ལམ་དྲོད་སྐྱེས་པ་དང༌། གང་
ཟག་གི་བདག་མེད་ལ་དམིགས་པའི་སྒོམ་བྱུང་དང་པོར་སྐྱེས་པ་དུས་མཉམ་པའི་ཕྱིར།
རྒྱང་འཕེན་གྱི་རྒྱུད་ཀྱི་གང་ཟག་གི་བདག་མེད་པས་ཁྱད་པར་དུ་བྱས་པའི་ཚད་མ་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རང་གི་གཞལ་བྱ་རྟོགས་
པར་ཐལ། དེ་ལ་གསར་དུ་མི་སླུ་བའི་རིག་པ་ཡིན་པའི་ཕྱིར། འདོད་ན། རྒྱང་འཕེན་གྱི་
རྒྱུད་ཀྱི་ཚད་མས་གཞལ་བྱ་གང་ཟག་གི་བདག་མེད་དུ་རྟོགས་པར་ཐལ། རྒྱང་འཕེན་
གྱི་རྒྱུད་ཀྱི་གང་ཟག་གི་བདག་མེད་པས་ཁྱད་པར་དུ་བྱས་པའི་ཚད་མས་གཞལ་བྱ་
རྟོགས་པའི་ཕྱིར། འདོད་ན། མ་ཡིན་པར་ཐལ། རྒྱང་འཕེན་གྱི་རྒྱུད་ཀྱི་རིག་པ་ཡིན་
པའི་ཕྱིར། གཞན་ཡང་ཚུར་མཐོང་གི་རྒྱུད་ཀྱི་སྒྲ་འཛིན་དབང་མངོན་དང་། གཟུགས་
འཛིན་དབང་མངོན་གཉིས་པོ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། །དེས་གཟུགས་སྒྲ་གཉིས་རྟོགས་པར་ཐལ། འདོད་པའི་ཕྱིར། འདོད་ན
ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་དེས། སྒྲ་རྟོགས་པར་ཐལ། དེ་
གཉིས་ཀས་གཟུགས་སྒྲ་གཉིས་རྟོགས་པའི་ཕྱིར། འདོད་ན། སྒྲ་མིག་ཤེས་ཀྱི་གཟུང་
བྱར་ཐལ། འདོད་པའི་ཕྱིར། ཡང་ཁ་ཅིག རྣམ་མཁྱེན་སྐད་ཅིག་གཉིས་པ་ཆོས་ཅན།
རང་གི་གཞལ་བྱ་ལ་གསར་དུ་མི་སླུ་བའི་རིག་པ་ཡིན་པར་ཐལ། ཚད་མ་ཡིན་པའི་
ཕྱིར། འདོད་ན། མ་ཡིན་པར་ཐལ། དེའི་གཞལ་བྱ་རྣམ་མཁྱེན་སྐད་ཅིག་དང་པོས་
~156 ~

རྟོགས་ཟིན་པའི་ཕྱིར་ཞེ་ན། ཚད་མ་དེ་རང་གི་གཞལ་བྱ་ལ་གསར་དུ་མི་སླུ་བའི་རིག་
པ་མ་ཡིན་པར་ཐལ། དེའི་གཞལ་བྱ་དེ་ཡང་ཚད་མ་སྔ་མ་རྣམས་ཀྱིས་རྟོགས་ཟིན་པའི་
ཕྱིར་ཏེ། དེ་ལ་བཅད་ཤེས་ཡོད་པའི་ཕྱིར་ཏེ། དེ་དྲན་པའི་དྲན་ཤེས་དོན་མཐུན་ཡོད་
པའི་ཕྱིར། གཞན་ཡང་། རྣམ་མཁྱེན་སྐད་ཅིག་དང་པོ་དེ་དེའི་གཞལ་བྱ་ལ་གསར་དུ་
མི་སླུ་བའི་རིག་པ་མ་ཡིན་པར་ཐལ།དེའི་གཞལ་བྱ་ཐེག་ཆེན་གྱི་སྒྲུབ་པས་རྟོགས་ཟིན་
པའི་ཕྱིར་ཏེ། དེ་ཐེག་ཆེན་སྒྲུབ་པའི་དམིགས་པ་ཡིན་པའི་ཕྱིར། གཞན་ཡང་། རྣམ་
མཁྱེན་སྐད་ཅིག་གཉིས་པ་དེ། རང་གི་གཞལ་བྱ་ལ་གསར་དུ་མི་སླུ་བའི་རིག་པ་ཡིན་
པར་ཐལ། རྣམ་མཁྱེན་སྐད་ཅིག་དང་པོ་དེས་གཉིས་པའི་སྔ་རོལ་དུ་གཉིས་པའི་གཞལ་
བྱ་ཡོད་པར་མ་རྟོགས་པའི་ཕྱིར་ཏེ། དེའི་སྔ་རོལ་དུ་དེའི་གཞལ་བྱ་མེད་པའི་ཕྱིར། དེ་
ལ་ཁོ་ན་རེ། རྣམ་མཁྱེན་སྐད་ཅིག་དང་པོ་དེ་ཆོས་ཅན། རྣམ་མཁྱེན་སྐད་ཅིག་གཉིས་
པའི་གཞལ་བྱ་ལ་ཚད་མར་ཐལ། དེ་ལ་གསར་དུ་མི་སླུ་བའི་རིག་པ་ཡིན་པའི་ཕྱིར།
འདོད་ན། རྣམ་མཁྱེན་སྐད་ཅིག་གཉིས་པའི་དུས་སུ་ཚད་མ་ཡིན་པར་ཐལ།དེའི་དུས་
སུ་དེའི་གཞལ་བྱ་ལ་ཚད་མ་ཡིན་པའི་ཕྱིར། འདོད་ན། དེ་ཆོས་ཅན། དེའི་དུས་སུ་
ཡོད་པར་ཐལ། དེའི་དུས་སུ་ཚད་མ་ཡིན་པའི་ཕྱིར་ཞེ་ན། ཚད་མ་ཆོས་ཅན། ཚད་
མའི་འབྲས་བུའི་དུས་སུ་ཡོད་པར་ཐལ། དེའི་དུས་སུ་ཚད་མ་ཡིན་པའི་ཕྱིར། མ་གྲུབ་
ཚད་མའི་འབྲས་བུ་ཆོས་ཅན། ཚད་མ་དེ་ཁྱོད་ཀྱི་དུས་སུ་ཁྱོད་ལ་ཚད་མ་ཡིན་པར་
ཐལ། ཁྱོད་ཀྱི་དུས་སུ་ཁྱོད་ཚད་མས་དམིགས་པའི་ཕྱིར་ཏེ། ཁྱོད་ཀྱི་དུས་སུ་ཁྱོད་
ཡོད་པའི་ཕྱིར། གཞན་ཡང་། རྒྱུན་མཐའ་ལ་གནས་པའི་བྱང་ཆུབ་སེམས་དཔའ་ཆོས་
ཅན། སངས་རྒྱས་པའི་དུས་སུ་ཁྱོད་ཡོད་པར་ཐལ། ཁྱོད་སངས་རྒྱས་པའི་དུས་སུ་
ཁྱོད་སངས་རྒྱས་ཡིན་པའི་ཕྱིར། ཁྱབ་པ་ཁས། འདོད་ན། མྱུ་གུའི་དུས་ན་ས་བོན་
~ 157 ~

ཡོད་པར་ཐལ་ལོ། །ཡང་ན་རྣམ་མཁྱེན་སྐད་ཅིག་གཉིས་པ་ཆོས་ཅན། ཁྱོད་ཀྱི་སྔ་རོལ་
དུ་ཁྱོད་ཀྱི་གཞལ་བྱ་ཡོད་པར་ཐལ། རྣམ་མཁྱེན་སྐད་ཅིག་དང་པོ་དེ་ཁྱོད་ཀྱི་སྔ་རོལ་
དུ་ཁྱོད་ཀྱིས་གཞལ་བ་ཡིན་པའི་ཕྱིར། རྣམ་མཁྱེན་སྐད་ཅིག་དང་པོ་ཆོས་ཅན། ཁྱོད་
ཀྱི་དུས་སུ་ཁྱོད་རྣམ་མཁྱེན་སྐད་ཅིག་མ་གཉིས་པའི་གཞལ་བྱ་ཡིན་པར་ཐལ། ཁྱོད་
རྣམ་མཁྱེན་སྐད་ཅིག་མ་གཉིས་པའི་གཞལ་བྱ་ཡིན་པའི་ཕྱིར། གཞན་ཡང་། གཟུགས་
འཛིན་དབང་མངོན་གྱི་སྔ་རོལ་དུ། དེའི་གཞལ་བྱ་ཡོད་པར་ཐལ། དེའི་སྔ་རོལ་དུ་དེ་ལ་
རྣམ་པ་ཤར་བའི་གཟུགས་ཡོད་པའི་ཕྱིར་ཏེ། དེའི་སྔ་རོལ་དུ་དེ་ལ་རང་འདྲའི་རྣམ་པ་
གཙོ་བོར་དངོས་སུ་གཏོད་བྱེད་ཡོད་པའི་ཕྱིར་ཏེ། གཟུགས་དེས་རང་དུས་སུ་གཟུགས་
འཛིན་དབང་མངོན་ལ་རང་འདྲའི་རྣམ་པ་གཙོ་བོར་དངོས་སུ་གཏད་པའི་ཕྱིར། མ་གྲུབ་
ན། དེ་ཆོས་ཅན། རང་དུས་སུ་གཟུགས་འཛིན་དབང་མངོན་ལ་རང་འདྲའི་རྣམ་པ་གཙོ་
བོར་དངོས་སུ་གཏོད་བྱེད་ཡིན་པར་ཐལ། རང་དུས་སུ་གཟུགས་འཛིན་དབང་མངོན་
གྱི་གཟུང་དོན་ཡིན་པའི་ཕྱིར་ཏེ། ཁྱོད་གཟུགས་འཛིན་དབང་མངོན་གྱི་གཟུང་དོན་ཡིན་
པའི་ཕྱིར། ཡང་ཁོ་ན་རེ། བཅད་ཤེས་དེས་རང་གི་གཞལ་བྱ་གསར་དུ་རྟོགས་པ་ཡིན་
པར་ཐལ། དེའི་སྔ་རོལ་དུ་དེའི་གཞལ་བྱ་ཡོད་པར་རྟོགས་པའི་བློ་མེད་པའི་ཕྱིར་ཞེ་ན།
ཚིག་འཁྲི་ཙམ་མོ། ཡང་མཁས་པ་ཁ་ཅིག་ན་རེ། རྣམ་མཁྱེན་སྐད་ཅིག་གཉིས་པའི་
གཞལ་བྱ་གསར་རྟོགས་ཡོད་པར་ཐལ། རྣམ་མཁྱེན་སྐད་ཅིག་མ་དང་པོས་མ་རྟོགས་
པའི་གང་ཟག་གི་བདག་མེད་དེ། རྣམ་མཁྱེན་སྐད་ཅིག་མ་གཉིས་པས་རྟོགས་པའི་ཕྱིར།
རྣམ་མཁྱེན་སྐད་ཅིག་མ་དང་པོས་མ་རྟོགས་པའི་གང་ཟག་གི་བདག་མེད་ཆོས་ཅན། རྣམ་
མཁྱེན་སྐད་ཅིག་མ་དང་པོས་རྟོགས་པར་ཐལ། ཁྱོད་ཡོད་པའི་ཕྱིར། རྣམ་མཁྱེན་སྐད་
ཅིག་མ་དང་པོས་མ་རྟོགས་པའི་གང་ཟག་གི་བདག་ཆོས་ཅན། ཁྱོད་མེད་པ་ཡོད་པར་
~ 158 ~

ཐལ། ཁྱོད་མེད་པའི་ཕྱིར། ཡང་ཁ་ཅིག་ན་རེ། རྟོག་པ་ཚད་མ་ཆོས་ཅན། རང་གི་
གཞལ་བྱ་ལ་གསར་དུ་མི་སླུ་བའི་རིག་པ་ཡིན་པར་ཐལ། ཚད་མ་ཡིན་པའི་ཕྱིར། འདོད་
ན། རྟོག་པ་ཆོས་ཅན། ཚད་མ་ཡིན་པར་ཐལ། ཚད་མའི་གཞལ་བྱ་ལ་གསར་དུ་མི་སླུ་
བའི་རིག་པ་ཡིན་པའི་ཕྱིར། གཏན་ཚིགས་དངོས་འགལ་ཡིན་ནོ་ཞེས་ཟེར་རོ། །ཡང་
ཁ་ཅིག་ན་རེ། ཉན་ཐོས་ཀྱི་མཐོང་ལམ་བར་ཆད་མེད་ལམ་ལྟ་བུ་གང་ཟག་གི་བདག་
མེད་ལ་བཅད་ཤེས་ཡིན་ཏེ། ཉན་ཐོས་ཀྱི་སྦྱོར་ལམ་དེས་གང་ཟག་གི་བདག་མེད་
རྟོགས་ཟིན་པའི་ཕྱིར། དེ་དེ་ལ་མངོན་སུམ་ཚད་མ་ཡིན་ཏེ། ཉན་ཐོས་ཀྱི་སྦྱོར་ལམ་
དེས་གང་ཟག་གི་བདག་མེད་མངོན་སུམ་དུ་མ་རྟོགས་པའི་ཕྱིར་ཞེ་ན། འོ་ན། གཞལ་
བྱ་མ་ཡིན་པ་ཡོད་པར་ཐལ། ཚད་མས་རྟོགས་པར་བྱ་བ་མ་ཡིན་པ་ཡོད་པའི་ཕྱིར།
དེར་ཐལ། ཚད་མས་རྟོགས་པར་བྱ་བ་མ་ཡིན་པའི་གང་ཟག་གི་བདག་མེད་ཡོད་པའི་
ཕྱིར། མ་གྲུབ་ན། ཚད་མས་རྟོགས་པར་བྱ་བ་མ་ཡིན་པའི་གང་ཟག་གི་བདག་ཆོས་
ཅན། ཁྱོད་མེད་པ་ཡོད་པར་ཐལ། ཁྱོད་མེད་པའི་ཕྱིར། འཁོར་གསུམ་རྣམས་རིམ་པ་
བཞིན་དུ་ཁས་བླངས་སོ། །རྟོག་པ་ཚད་མ་ཆོས་ཅན། རང་གི་མི་རྟག་པ་དང་གྲུབ་བདེ་
རྫས་གཅིག་ཡིན་པར་ཐལ། འདུས་བྱས་ཡིན་པའི་ཕྱིར། འདོད་ན། རྟོག་པ་དེ་ཚད་མའི་
མི་རྟག་པ་དང་གྲུབ་བདེ་རྫས་གཅིག་ཡིན་པར་ཐལ་ལོ། །བུམ་འཛིན་མངོན་སུམ་ཚད་
མ་ཆོས་ཅན། རང་གི་གཞལ་བྱ་དང་ཡོད་ཁྱབ་མཉམ་དུ་ཐལ། ཚད་མ་ཡིན་པའི་ཕྱིར།
འདོད་ན། བུམ་འཛིན་མངོན་སུམ་ཚད་མའི་གཞལ་བྱ་དང་ཡོད་ཁྱབ་མཉམ་མ་ཡིན་
པར་ཐལ། ཚད་མའི་གཞལ་བྱ་ཡོད་ན། བུམ་པ་ཡོད་པས་མ་ཁྱབ་པའི་ཕྱིར། གསལ་
བ་རྣམས་ཁས་བླངས་སོ། །ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། གང་
ཟག་གི་བདག་མེད་ལ་མངོན་སུམ་བཅད་ཤེས་སུ་ཐལ། དེ་ལ་བཅད་ཤེས་གང་ཞིག
༤~159~

མངོན་སུམ་ཡིན་པའི་ཕྱིར། འདོད་ན། དེ་ལ་མངོན་སུམ་ཚད་མ་མ་ཡིན་པར་ཐལ། དེ་
ལ་མངོན་སུམ་བཅད་ཤེས་ཡིན་པའི་ཕྱིར། ཁ་ཅིག་ན་རེ། མར་མེ་འཛིན་པའི་དབང་
པོའི་མངོན་སུམ་ཆོས་ཅན། ཚད་མ་ཡིན་ཏེ། རང་གི་གཞལ་བྱ་ལ་གསར་དུ་མི་སླུ་བའི་
རིག་པ་ཡིན་པའི་ཕྱིར། ཞེས་པ་འདིའི་དངོས་བསྟན་གྱི་སྦྱོར་བ་ཡིན་ནོ་ཞེས་ཟེར་མོད།
འོ་ན། གཞུང་འདིས་ཚད་མའི་མཚན་ཉིད་ཡོངས་རྫོགས་དངོས་སུ་བསྟན་པར་ཐལ།
དམ་བཅའ་དེ་འཐད་པའི་ཕྱིར། འདོད་ན། བཅད་ཤེས་ཚད་མར་འཛིན་པའི་ལོག་རྟོག་
གཅོད་བྱེད་ཀྱི་རིགས་པ་དངོས་སུ་བསྟན་པར་ཐལ། འདོད་པའི་ཕྱིར། འདོད་ན། མ་
ཤེས་དོན་གསལ་སྨོས་པ་དོན་མེད་དུ་ཐལ། འདོད་པའི་ཕྱིར། ཡང་མཁས་པ་ཁ་ཅིག་
ན་རེ། གཞུང་འདིས་ཀྱང་ཚད་མའི་མཚན་ཉིད་ཡོངས་རྫོགས་དངོས་སུ་བསྟན། མ་
ཤེས་དོན་གྱི་གསལ་བྱེད་ཀྱང་། ཞེས་པས་ཀྱང་། ཚད་མའི་མཚན་ཉིད་ཡོངས་སུ་
རྫོགས་པ་བསྟན་པ་ཡིན་ནོ་ཞེས་ཟེར། གཞན་དག་ན་རེ། ཚད་མ་ལ་མཚན་ཉིད་གཉིས་
ཡོད་པར་ཐལ། དམ་བཅའ་དེ་རྣམས་རིགས་པའི་ཕྱིར། འདོད་ན། ཚད་མ་དེ་ལྡོག་པ་ཐ་
དད་པ་གཉིས་ཡིན་པར་ཐལ། དེ་ལ་མཚན་ཉིད་གཉིས་ཡོད་པའི་ཕྱིར་ཞེས་གསུངས།
གཞན་དག་ན་རེ། གཞན་དོན་བསྒྲུབ་བྱ་ལ་མཚན་ཉིད་གཉིས་ཡོད་པར་ཐལ། མདོ་
ལས་ཀྱང་དེའི་མཚན་ཉིད་བསྟན། རིགས་སྒོ་ལས་ཀྱང་དེའི་མཚན་ཉིད་བསྟན་པའི་
ཕྱིར། འདོད་ན། གཞན་དོན་བསྒྲུབ་བྱ་དེ་ལྡོག་པ་ཐ་དད་པ་གཉིས་ཡིན་པར་ཐལ། དེ་ལ་
མཚན་ཉིད་གཉིས་ཡོད་པའི་ཕྱིར་ཞེས་གསུངས། སློབ་དཔོན་ལྷ་དབང་བློའི་འགྲེལ་
པར། དེ་བས་ན་དེ་ལྟར་ཚད་མའི་མཚན་ཉིད་མི་སླུ་བ་གཅིག་བཤད་དོ། །མ་ཤེས་དོན་
གྱི་གསལ་བྱེད་ཀྱང་། གཞན་ཚད་མའི་མཚན་ཉིད་གཉིས་པ་ཡིན་ནོ། །ཞེས་པའི་དོན་
ནི་ཚད་མའི་མཚན་ཉིད་ཀྱི་ཟུར་ལ། ཚད་མའི་མཚན་ཉིད་ཀྱི་མིང་གིས་བསྟན་པ་ཡིན་
160~

པས། གཉིས་ཀ་འདྲིལ་བས་ཚད་མའི་མཚན་ཉིད་ཡོངས་རྫོགས་བསྟན་གྱི་གང་རུང་
གས་པར་མ་བསྟན་ནོ། །ཞེས་གསུངས། གཞན་དག་ན་རེ། འོ་ན། གཞུང་སྔ་
མས་ཀྱང་ཚད་མའི་མཚན་ཉིད་ཡོངས་སུ་རྫོགས་པ་བསྟན། ཕྱི་མས་ཀྱང་དེ་ལྟར་བསྟན་
ན། ཚད་མ་ལ་མཚན་ཉིད་མི་འདྲ་བ་གཉིས་ཡོད་པས་ཁྱབ་པར་ཐལ། དེ་ལྟར་བསྟན་
པའི་ཕྱིར། འདོད་ན། གཞན་དོན་བསྒྲུབ་བྱ་དེ་ལ་མཚན་ཉིད་མི་འདྲ་བ་གཉིས་ཡོད་
པར་ཐལ། མདོ་ལས་ཀྱང་གཞན་དོན་བསྒྲུབ་བྱའི་མཚན་ཉིད་ཡོངས་རྫོགས་གཅིག་
བསྟན། རིགས་སྒོ་ལས་ཀྱང་། དེ་ལྟར་ཡོངས་སུ་རྫོགས་པ་གཅིག་བསྟན་པའི་ཕྱིར། དེ་
ལ་ཁྱབ་པ་ཡོད་པར་ཐལ། འདིའི་སྔ་མས་ཀྱང་ཚད་མའི་མཚན་ཉིད་ཡོངས་རྫོགས་
གཅིག་བསྟན། ཕྱི་མས་ཀྱང་ཚད་མའི་མཚན་ཉིད་ཡོངས་རྫོགས་གཅིག་བསྟན་ན། ཚད་
མའི་མཚན་ཉིད་མི་འདྲ་བ་གཉིས་ཡོད་པས་ཁྱབ་པའི་ཕྱིར། ཞེས་གསུངས། ཡང་ཁ་
ཅིག་ན་རེ། གཞུང་སྔ་མས་འཇིག་རྟེན་ལ་གྲགས་པའི་ཚད་མའི་མཚན་ཉིད་དངོས་སུ་
བསྟན། གཞུང་ཕྱི་མས་བསྟན་བཅོས་ལ་གྲགས་པའི་ཚད་མའི་མཚན་ཉིད་བསྟན་པ་
ཡིན་ནོ་ཞེས་ཟེར། འོ་ན། གཞུང་སྔ་མས་ཚད་མའི་མཚན་ཉིད་ཡོངས་རྫོགས་བསྟན་
པར་ཐལ། འཇིག་རྟེན་ལ་ཡོངས་སུ་གྲགས་པའི་ཚད་མའི་མཚན་ཉིད་བསྟན་པའི་ཕྱིར།
འདོད་ན། རེ་ཤིག་སོང་མོད། གཞུང་དེས། གསར་དུ་མི་བསླུ་བའི་རིག་པ་ཚད་མའི་
མཚན་ཉིད་དུ་བསྟན་པར་ཐལ་ལོ། །འདོད་ན། གཞུང་སྔ་མས། འཇིག་རྟེན་ལ་གྲགས་
པའི་ཚད་མའི་མཚན་ཉིད་བསྟན་པ་དང༌། ཕྱི་མས་བསྟན་བཅོས་ལ་གྲགས་པའི་ཚད་
མའི་མཚན་ཉིད་བསྟན་པའི་ཁྱད་པར་མི་འཐད་པར་ཐལ། འདོད་པའི་ཕྱིར། ཡང་མཁས་
པ་ཁ་ཅིག་ན་རེ། གཞུང་སྔ་མས་ཐ་སྙད་པའི་ཚད་མའི་མཚན་ཉིད་དང་། ཕྱི་མས་དོན་
དམ་པའི་ཚད་མའི་མཚན་ཉིད་བསྟན་པ་ཡིན་ནོ་ཞེས་ཟེར་བ་མི་རིགས་པར་ཐལ། སྐབས་
~161 ~

འདིར་ནི། གཉིས་སྟོང་མངོན་སུམ་དུ་རྟོགས་པའི་ཚད་མ་ལ་དོན་དམ་པའི་ཚད་མ་དང་།
འདུས་བྱས་མི་རྟག་པར་རྟོགས་པའི་ཚད་མ་ལ་ཐ་སྙད་པའི་ཚད་མའི་རྣམ་བཞག་མི་འཐད་
པའི་ཕྱིར་ཏེ། སྐབས་འདིར། ཕྱི་རོལ་གྱི་དོན་ཡོད་པའི་ཕྱིར་ཏེ། གཞུང་འདི་མདོ་
སེམས་ཐུན་མོང་བའི་གཞུང་ཡིན་པའི་ཕྱིར་ཏེ། མདོ་སེམས་གཉིས་གསར་དུ་མི་བསླུ་
བའི་རིག་པ་ཚད་མའི་མཚན་ཉིད་དུ་བཞེད་པའི་ཕྱིར། གཞན་ཡང་། སྐབས་འདིར། ཕྱི་
རོལ་གྱི་དོན་ཡོད་དེ། འབྱུང་བ་དང་སེམས་རྫས་ཐ་དད་ཡིན་པའི་ཕྱིར་ཏེ། འབྱུང་
སེམས་ཐ་དད་ཉིད་ཕྱིར་རོ། །ཞེས་པའི་དོན་གྲུབ་པའི་ཕྱིར། གཞན་ཡང་། སྔར་གྱི་དམ་
བཅའ་མི་འཐད་པར་ཐལ། དེ་ལ་ཤེས་བྱེད་ཀྱི་ལུང་རིགས་མེད་པའི་ཕྱིར། དེས་ན།
རང་གི་ལུགས་ནི། གཞུང་འདིས་ཀྱང་ཚད་མའི་མཚན་ཉིད་ཡོངས་སུ་རྫོགས་པ་བསྟན་
ཏེ། འདིས་གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་བསྟན་པའི་ཕྱིར། མ་
ཤེས་དོན་གསལ་སྨོས་པ་དོན་མེད་དུ་མི་འགྱུར་ཏེ། སྔ་མས་མ་ཤེས་དོན་གསལ་དངོས་
སུ་མ་བསྟན་པ་ལ་ཕྱི་མས་དེ་ལྟར་བསྟན་པའི་ཕྱིར་ཏེ། རྣམ་པར་ངེས་པའི་ཊཱི ཀ་ཆེན་དུ་
རྣམ་འགྲེལ་ལས་ཚད་མ་སྤྱིའི་མཚན་ཉིད་མི་སླུ་བ་དང༌། མ་ཤེས་དོན་གསལ་གཉིས་
བཤད་པ་དོན་ལྡོག་མི་འདྲ་བ་བསྟན་པ་མ་ཡིན་གྱི། ཚད་མ་སླུ་མེད་ཅན་ཤེས་པ་ཞེས་
པར། དང་པོ་དང་གསར་པའི་དོན་ཁོང་ན་གནས་ཀྱང་། གསལ་པོར་མེད་པས་ཕྱི་མའི་
མཚན་ཉིད་ཀྱི་ཁྱད་པར་དེ་ལ་དོགས་པ་གཅོད་པ་ཡིན་ཏེ། རྣམ་འགྲེལ་གྱི་རྣམ་བཤད་
དུ་རྒྱས་པར་བཤད་ཟིན་པ་ལས་ཤེས་པར་བྱའོ། །འདིར་བསྟན་པའི་ཚད་མའི་མཚན་
ཉིད། དོན་སྨྲ་བ་དང་། སེམས་ཙམ་པ་ཐུན་མོང་བའི་དབང་དུ་བྱའམ། དོན་སྨྲ་བ་འབའ་
ཞིག་གི་དབང་དུ་བྱས་ཞེ་ན། སྔ་མ་ལྟར་ཡིན་ནོ། ཞེས་བཤད་པའི་ཕྱིར། དེས་ན་
དངོས་བསྟན་གྱི་སྦྱོར་བ་ནི། མེ་འཛིན་དབང་པོའི་མངོན་སུམ་ཆོས་ཅན། ཚད་མ་ཞེས་
~ 162 ~

བརྗོད་པའི་རྒྱུ་མཚན་ཡོད་དེ། མི་སླུ་བའི་དོན་གྱིས་དེ་ལྟར་བརྗོད་པའི་ཕྱིར། དོན་ཐོབ་
ཀྱི་སྦྱོར་བ་ནི། དེ་ཆོས་ཅན། ཚད་མ་ཡིན་ཏེ། གསར་དུ་མི་སླུ་བའི་རིག་པ་ཡིན་པའི་
ཕྱིར། ཁ་ཅིག་ན་རེ། གཞུང་འདིས་ཚད་མའི་མཚན་ཉིད་ཡོངས་རྫོགས་དངོས་སུ་
བསྟན་པར་ཐལ། འདིས་དངོས་སུ་བསྟན་པའི་ཚད་མའི་མཚན་ཉིད་ཡོངས་རྫོགས་ཡོད་
པའི་ཕྱིར། མ་གྲུབ་ན། འདིས་དངོས་སུ་བསྟན་པའི་ཚད་མ་ཆོས་ཅན། ཁྱོད་ཀྱི་མཚན་
ཉིད་ཡོད་པར་ཐལ། མཚོན་བྱ་ཡིན་པའི་ཕྱིར། ཞེས་ཟེར་རོ། འོ་ན། ཤེས་བྱ་དང་།
གཞལ་བྱ་སོགས་ཀྱི་མཚན་ཉིད་ཀྱང་དངོས་སུ་བསྟན་པར་ཐལ། འདིས་དངོས་སུ་
བསྟན་པའི་གཞལ་བྱའི་མཚན་ཉིད་ཡོད་པའི་ཕྱིར། མ་གྲུབ་ན། འདིས་དངོས་སུ་བསྟན་
པའི་གཞལ་བྱ་ཆོས་ཅན། ཁྱོད་ཀྱི་མཚན་ཉིད་ཡོད་པར་ཐལ། ཁྱོད་མཚོན་བྱ་ཡིན་པའི་
ཕྱིར། གཞལ་བྱ་གཉིས་ཕྱིར་ཚད་མ་གཉིས་ཞེས་པའི་གཞུང་འདིས་ཀྱང་། ཚད་མའི་
མཚན་ཉིད་དངོས་སུ་བསྟན་པར་ཐལ། དེས་དངོས་སུ་བསྟན་པའི་ཚད་མའི་མཚན་ཉིད་
ཡོད་པའི་ཕྱིར། མ་གྲུབ་ན། དེས་དངོས་སུ་བསྟན་པའི་ཚད་མ་ཆོས་ཅན། ཁྱོད་ཀྱི་
མཚན་ཉིད་ཡོད་པར་ཐལ། ཁྱོད་མཚོན་བྱ་ཡིན་པའི་ཕྱིར། འཁོར་གསུམ་རྣམས་བརྒྱུད་
མར་ཁས་བླངས་པས་གོ་བར་གྱིས་ཤིག ༈ དོན་བྱེད་ནུས་པར་གནས་པ་ནི། མི་སླུ་
ཞེས་པའི་སྦྱོར་འགོད་ལ། མེ་འཛིན་དབང་པོའི་མངོན་སུམ་ཆོས་ཅན། མི་སླུ་བ་ཡིན་
ཏེ། མེས་བཙོ་བསྲེག་གི་དོན་བྱེད་ནུས་པར་གནས་པ་ལ་དེ་ལྟར་རྟོགས་པའི་བློ་ཡིན་
པའི་ཕྱིར། འོ་ན། ཡིད་དཔྱོད་ཀྱི་བློ་ཆོས་ཅན།དེར་ཐལ། དེའི་ཕྱིར། འདོད་ན། རང་གི་
གཞལ་བྱ་ལ་གསར་དུ་མི་སླུ་བ་ཡིན་པར་ཐལ། འདོད་པ་གང་ཞིག རང་གི་གཞལ་བྱ་
གསར་དུ་འཛིན་པའི་ཕྱིར། འདོད་ན། ཚད་མར་ཐལ། རང་གི་གཞལ་བྱ་ལ་གསར་དུ་
མི་སླུ་བའི་རིག་པ་ཡིན་པའི་ཕྱིར། འདོད་ན། མ་ཡིན་པར་ཐལ། ཡིད་དཔྱོད་ཀྱི་བློ་ཡིན་
~163~

པའི་ཕྱིར། ཁ་ཅིག་ན་རེ། མེས་བཙོ་བསྲེག་གི་དོན་བྱེད་ནུས་པ་མ་ཡིན་པར་ཐལ། མེ་
ཡིན་ན། གཟུགས་ཀྱི་སྐྱེ་མཆེད་ཡིན་དགོས་པའི་ཕྱིར་ཏེ། འཇིག་རྟེན་གྱི་ནི་ཐ་སྙད་
དུ། །ཁ་དོག་དབྱིབས་ལ་ས་ཞེས་བརྗོད། །ཆུ་མེ་ཡང་ངོ་རླུང་ཚོགས་ཁམས། །ཉིད་
ཡིན་དེ་དང་འདྲ་བའང་ཡིན། ཞེས་བཤད་པའི་ཕྱིར། མེའི་ཁམས་ཡིན་ན། ཚ་ཞིང་
བསྲེག་པ་ཡིན་པས་ཁྱབ་སྟེ། དཔེར་ན་སྲེག་པར་བྱེད་མིན་ཕྱིར། མེ་མ་ཡིན་ཞེས་བྱ་
བ་བཞིན། །ཞེས་བཤད་པའི་ཕྱིར་ཞེས་གསུངས། ཡང་ཁ་ཅིག་ན་རེ། མེ་ཡིན་ན། རེག་
བྱ་ཡིན་དགོས་ཏེ། མེས་བསྲེག་པ་དང་། ཆུས་ངོམས་པ་སོགས་ཀྱི་དོན་བྱེད་པར་
རྟོགས་པའི་བློ་ནི་ཆོས་ཉིད་ཀྱི་རིགས་པ་ཡིན་པའི་ཕྱིར། ཞེས་ཟེར། རང་ལུགས་ནི།
མེ་ལ་གཟུགས་དང་རེག་བྱའི་སྐེ་མཆེད་གཉིས་ཀ་ཡོད་དེ། ཚུར་མཐོང་གི་རྒྱུད་ལ་མེ་
འཛིན་པའི་མིག་གི་ཤེས་པ་དང་། ལུས་ཤེས་རྣམ་པ་གཉིས་ཀ་ཡོད་པའི་ཕྱིར། གཏན་
ཚིགས་དང་པོ་གྲུབ་སྟེ། འགལ་མེ་འཁོར་ལོར་སྣང་བ་དང་། མར་མེའི་རྩེ་མོ་ཁྲ་སྒོར་བ་
སྣང་བར་མཐོང་བའི་མིག་གི་ཤེས་པ་ཡོད་པའི་ཕྱིར་ཏེ། འགལ་མེ་ལ་སོགས་མྱུར་འཇུག་
པའི། ཞེས་སོགས་དང་། མར་མེ་ལ་སོགས་དཀྱིལ་འཁོར་ནི། །ཞེས་པ་དང་། འཇིག་
རྟེན་མར་མེ་དུ་མས་མཐོང་། ཞེས་པའི་དོན་གྲུབ་པའི་ཕྱིར། གཏན་ཚིགས་གཉིས་པ་
གྲུབ་སྟེ། ས་ཕྱོགས་མཇལ་བའི་ཚུར་མཐོང་གི་ལུས་ཤེས་ཡོད་པའི་ཕྱིར་ཏེ། ལོང་བའི་
རྒྱུད་ལ་ས་ཕྱོགས་འཛིན་པའི་མངོན་སུམ་ཡོད་པའི་ཕྱིར། ཤེས་བྱ་ཆོས་ཅན། མེའི་
ཁམས་ཡིན་ན། རེག་བྱ་ཡིན་པས་མ་ཁྱབ་པར་ཐལ། ཆུ་མེ་ཡང་ངོ་རླུང་ཚོགས་ཁམས། །
ཉིད་ཡིན་དེ་དང་འདྲ་བའང་ཡིན། ཞེས་པའི་དོན་ཡོད་པའི་ཕྱིར། མངོན་པ་གོང་མ་ལྟར་
ན་ཡང་། མེའི་ཁམས་ལ་རེག་བྱས་ཁྱབ་པ་མེད་པར་ཐལ། དེ་ལྟར་ན་མིག་གི་ཁམས་
ལ་མིག་གིས་མ་ཁྱབ་པའི་ཕྱིར་ཏེ། གཟུགས་མེད་ཁམས་དང་། མངལ་དུ་སྐྱེས་མ་ཐག་
~ 164~

པའི་གནས་སྐབས་ན་ཡང་མིག་གི་ཁམས་ཡོད་པ་དང་། མིག་ནི་མེད་པར་བཤད་པའི་
ཕྱིར། དེས་ན་མངོན་པ་གོང་མ་ལྟར་ན། གཟུགས་མེད་ཁམས་ན་ཡང་། གཟུགས་
ཁམས་ནི་ཡོད་དེ། དེ་ན་མིག་གི་ཁམས་དང་། གཟུགས་ཀྱི་ཉེར་ལེན་དུ་གྱུར་པའི་དེའི་
ས་བོན་ཡོད་པའི་ཕྱིར། མངོན་པ་འོག་མ་ལྟར་ན་ནི། མིག་གི་ཁམས་ལ་མིག་གིས་
ཁྱབ་པར་མངོན་ཏེ། གཟུགས་མེད་ཁམས་ན་དྲི་རོ་སྣ་ལྕེའི་རྣམ་པར་ཤེས་པའི་ཁམས་
མེད་པར་བཤད་པའི་ཕྱིར་ཏེ། གཟུགས་ཀྱི་ཁམས་ན་བཅུ་བཞིའོ། །དྲི་དང་རོ་དང་སྣ་
དང་ནི། ལྕེའི་རྣམ་ཤེས་ཁམས་མ་གཏོགས། ཞེས་བཤད་པའི་ཕྱིར། ༈ །གཟུང་བ་
འཛིན་ཕྱིར་ཀུན་རྫོབ་ནི། ཞེས་པའི་སྐབས་སུ། རང་འདྲེན་བྱེད་ཀྱི་ཚད་མ་སྔ་མས་
རྟོགས་ཟིན་བྱེད་པ་མ་ཉམས་པའི་དོན་ལ་བསྣན་ནས་འཇུག་པའི་རིག་པ་དང༌། དེ་གང་
ཞིག རང་གི་ནང་ཚན་དུ་གྱུར་པའི་ཚད་མ་མེད་པ་དང་། རང་འདྲེན་བྱེད་ཀྱི་ཚད་མ་སྔ་
མས་རྟོགས་ཟིན་བྱེད་པ་མ་ཉམས་པའི་དོན་ལ་བསྣན་ནས་འཇུག་པའི་ཚད་མིན་གྱི་རིག་
པ་དང་། རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་བྱེད་པ་མ་ཉམས་པའི་དོན་ཡང་
རྟོགས་པའི་བློ་གང་ཞིག རང་གིས་གསར་དུ་མ་རྟོགས་ལ།‚','རང་གི་ཉེར་ལེན་དུ་གྱུར་
པའི་ཚད་མ་སྔ་མ་རྣམས་ཀྱིས་གསར་དུ་རྟོགས་པའི་ཆོས་མི་སྲིད་པ་སོགས་བཅད་ཤེས་
༢མཚན་འོ་ན། རྣམ་མཁྱེན་སྐད་ཅིག་གཉིས་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་འདྲེན་བྱེད་ཀྱི་ཚད་མ་སྔ་མས་
རྟོགས་ཟིན་བྱེད་པ་མ་ཉམས་པའི་དོན་ཡང་རྟོགས་པའི་བློ་གང་ཞིག རང་གི་ཉེར་ལེན་
དུ་གྱུར་པའི་ཚད་མ་སྔ་མ་རྣམས་ཀྱིས་མ་རྟོགས་ལ་རང་གིས་གསར་དུ་རྟོགས་པའི་ཆོས་
མི་སྲིད་པའི་ཕྱིར་ཏེ། རྣམ་མཁྱེན་སྐད་ཅིག་མ་དང་པོ་དེས་ཉེར་ལེན་བྱས་པ་ལས་བྱུང་
བའི་རིག་པ་ཡིན་པའི་ཕྱིར། འདོད་ན། ཚད་མ་མ་ཡིན་པར་ཐལ། འདོད་པའི་ཕྱིར།
-165~:

འདོད་ན། དེ་ཡིན་པར་ཐལ། སྒྲིབ་པ་སྤངས་པའི་ཤེས་པ་ཡིན་པའི་ཕྱིར་ཏེ། སྒྲ་མི་རྟག་
རྟོགས་ཀྱི་རྗེས་དཔག་ཆོས་ཅན། རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་བྱེད་
པ་མ་ཉམས་པའི་དོན་ལ་བསྣན་ནས་འཛིན་པའི་ཚད་མིན་གྱི་བློ་ཡིན་པར་ཐལ། སྒྲ་
འཛིན་མངོན་སུམ་གྱི་གཞལ་བྱ་ལ་བསྣན་ནས་འཇུག་པའི་ཚད་མིན་གྱི་བློ་ཡིན་པའི་
ཕྱིར་ཏེ། དེ་ལ་བཅད་ཤེས་ཡིན་པའི་ཕྱིར་ཏེ། སྒྲ་ལ་བཅད་ཤེས་ཡིན་པའི་ཕྱིར་རོ། །རྩ་
བར་འདོད་ན་སོང་མོད། དེ་ཆོས་ཅན། བཅད་ཤེས་སུ་ཐལ། འདོད་པའི་ཕྱིར། འདོད་ན།
ཚད་མ་མ་ཡིན་པར་ཐལ། འདོད་པའི་ཕྱིར། སྒྲ་རྟོགས་པའི་བཅད་ཤེས་ཆོས་ཅན། ཁྱོད་
ཀྱི་ནང་ཚན་དུ་གྱུར་པའི་ཚད་མ་མེད་པར་ཐལ། བཅད་ཤེས་ཡིན་པའི་ཕྱིར། འདོད་ན།
ཡོད་པར་ཐལ། སྒྲ་མི་རྟག་རྟོགས་ཀྱི་རྗེས་དཔག་ཁྱོད་ཡིན་པའི་ཕྱིར། མ་གྲུབ་ན། སྒྲ་
མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་རྟོགས་པའི་བཅད་ཤེས་ཡིན་པར་ཐལ། སྒྲ་
ལ་བཅད་ཤེས་ཡིན་པའི་ཕྱིར། ཚད་མས་ཉེར་ལེན་བྱས་པ་ལས་བྱུང་བའི་ཚད་མ་ཆོས་
ཅན། བཅད་ཤེས་སུ་ཐལ། རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་བྱེད་པ་མ་
ཉམས་པའི་དོན་ཡང་རྟོགས་པའི་བློ་གང་ཞིག རང་གི་ཉེར་ལེན་དུ་གྱུར་པའི་ཚད་མ་སྔ་
མ་རྣམས་ཀྱིས་མ་རྟོགས་ལ། རང་གིས་གསར་རྟོགས་ཀྱི་ཆོས་མི་སྲིད་པའི་ཕྱིར་ཏེ།
ཚད་མས་ཉེར་ལེན་བྱས་པ་ལས་བྱུང་བའི་ཚད་མ་ཡིན་པའི་ཕྱིར། ཚུར་མཐོང་གི་རྒྱུད་
ཀྱི་གང་ཟག་གི་བདག་མེད་རྟོགས་པའི་ཚད་མས་ཉེར་ལེན་བྱས་པ་ལས་བྱུང་བའི་མངོན་
སུམ་བཅད་ཤེས་ཆོས་ཅན། རང་འདྲེན་བྱེད་ཀྱི་ཚད་མ་སྔ་མས་རྟོགས་ཟིན་བྱེད་པ་མ་
ཉམས་པའི་དོན་ལ་བསྣན་ནས་འཛིན་པའི་བློ་ཡིན་པར་ཐལ། བཅད་ཤེས་ཡིན་པའི་
ཕྱིར། རྟགས་གྲུབ་པར་ཐལ། མངོན་སུམ་བཅད་ཤེས་ཡོད་པའི་ཕྱིར་ཏེ། རྒྱས་པར་
འོག་ཏུ་འཆད་པའི་ཕྱིར་རོ། །འདོད་ན། ཚུར་མཐོང་གི་རྒྱུད་ཀྱི་གང་ཟག་གི་བདག་མེད་
M 166~

རྟོགས་པའི་ཚད་མའི་གཞལ་བྱ་དེ། དེའི་གཞལ་བྱ་ཡིན་པར་ཐལ། འདོད་པའི་ཕྱིར།
འདོད་ན། དེ་ཆོས་ཅན། གང་ཟག་གི་བདག་མེད་རྟོགས་པར་ཐལ། འདོད་པའི་ཕྱིར།
འདོད་ན། མ་རྟོགས་པར་ཐལ། ཚུར་མཐོང་གི་རྒྱུད་ཀྱི་མངོན་སུམ་ཡིན་པའི་ཕྱིར། མ་
གྲུབ་ན། དེར་ཐལ། ཁྱོད་མངོན་སུམ་བཅད་ཤེས་ཡིན་པའི་ཕྱིར། སྦྱོར་འགོད་ལ། ཁ་
ཅིག་ན་རེ། བཅད་ཤེས་ཆོས་ཅན། ཚད་མ་མ་ཡིན་པར་ཐལ། རང་འདྲེན་བྱེད་ཀྱི་ཚད་
མ་སྔ་མས་རྟོགས་ཟིན་བྱེད་པ་མ་ཉམས་པའི་དོན་ལ་བསྣན་ནས་འཇུག་པའི་བློ་ཡིན་པའི་
ཕྱིར་ཞེ་ན། མཁས་པ་ཁ་ཅིག་ན་རེ། འདིའི་ཕྱོགས་སྔ་སྨྲ་བ་པོ་དེས་བཅད་ཤེས་ཚད་
མར་ཁས་བླངས་པར་ཐལ། སྦྱོར་བ་དེ་འཐད་པའི་ཕྱིར། དེས་ན་བཅད་ཤེས་ཆོས་ཅན།
གསར་དུ་མི་སླུ་བའི་རིག་པ་ཡིན་པའི་རྒྱུ་མཚན་གྱིས་ཚད་མ་མ་ཡིན་པར་ཐལ། རང་
འདྲེན་བྱེད་ཀྱི་ཚད་མ་སྔ་མས་རྟོགས་ཟིན་བྱེད་པ་མ་ཉམས་པའི་དོན་ལ་བསྣན་ནས་འཛིན་
པའི་བློ་ཡིན་པའི་ཕྱིར། ཞེས་གསུངས། འོ་ན། འདིའི་ཕྱོགས་སྔ་སྨྲ་བ་པོ་དེས།བཅད་
ཤེས་གསར་དུ་མི་སླུ་བའི་རིག་པ་ཡིན་པའི་རྒྱུ་མཚན་གྱིས་ཚད་མར་ཁས་བླངས་པར་
ཐལ། སྦྱོར་བ་དེ་འཐད་པའི་ཕྱིར། འདོད་མི་ནུས་ཏེ། དེས་བཅད་ཤེས་ཚད་མ་མ་ཡིན་
པར་ཁས་བླངས་པའི་ཕྱིར། དེས་ན་སྦྱོར་བ་གཉིས་པོ་ལ། རྣམ་མཁྱེན་སྐད་ཅིག་མ་
དང་པོ་འཕེན་ནོ། །བཅད་ཤེས་ཀྱི་མཚན་གཞིའི་རྣམ་བཞག་རྒྱས་པར་ནི། མངོན་སུམ་
རྟོག་བྲལ་གྱི་སྐབས་སུ་འཆད་དོ། ༈ །རང་ལས་རང་གི་ངོ་བོ་རྟོགས་ཞེས་པའི་སྐབས་
སུ། ཚད་མ་གང་ཞིག རང་གི་གཞལ་བྱ་ལ་ངེས་པ་རང་སྟོབས་ཀྱིས་འདྲེན་ནུས་པ་
དང་། དེ་གང་ཞིག རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་
པ་མེད་ན། རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་པར་ནུས་པ་
དང་། རང་ཉིད་རང་གི་གཞལ་བྱ་མི་སླུ་བའི་ཆ་ལ་ངེས་པ་རང་སྟོབས་ཀྱིས་འདྲེན་པར་
-167~

ནུས་པ་སོགས། རང་ལས་ངེས་ཀྱི་ཚད་མའི་མཚན་ཉིད་དང༌། དེ་ལས་ཟློག་པ་གཞན་
ལས་ངེས་ཀྱི་ཚད་མའི་མཚན་ཉིད། ཅེས་ཟེར་ཞིང་། མངོན་སུམ་ཡིན་ན། རང་ཡུལ་མ་
ངེས་པས་ཁྱབ་བོ། །ཞེས་ཟེར། འོ་ན། རྣམ་མཁྱེན་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། རང་ཡུལ་ངེས་པར་ཐལ། འདོད་པའི་ཕྱིར། འདོད་ན།
མ་ངེས་པར་ཐལ། མངོན་སུམ་ཡིན་པའི་ཕྱིར། གསལ་བ་སྔ་མ་གཉིས་སོང་། ལྷག་
བཅས་མྱང་འདས་ལ་གནས་པའི་དགྲ་བཅོམ་པའི་རྒྱུད་ཀྱི་རང་ལས་ངེས་ཀྱི་ཚད་མ་སྐད་
ཅིག་ཐ་མ་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། འདོད་ན།
ལྷག་མེད་ཀྱི་གནས་སྐབས་ན་རིག་པ་ཡོད་པར་ཐལ། འདོད་པའི་ཕྱིར། འདོད་མི་ནུས་
ཏེ། དགྲ་བཅོམ་སེམས་གང་ཞེས་པའི་སྐབས་སུ་གནོད་བྱེད་འཆད་པའི་ཕྱིར། །འདིས་
ནི། ཚད་མ་ཡིན་ན། རང་གི་གཞལ་བྱ་ལ་ངེས་པ་རང་སྟོབས་ཀྱིས་འདྲེན་པར་ནུས་
པས་ཁྱབ་པ་ཡང་བཀག་པ་ཡིན་ནོ། །གཞན་ཡང་། ཆོས་དེ་ལ་རང་ལས་ངེས་ཀྱི་ཚད་
མ་ཡིན་ན། ཆོས་དེ་རང་སྟོབས་ཀྱིས་ངེས་པས་ཁྱབ་པ་ཡོད་པར་ཐལ། སྔར་གྱི་མཚན་
ཉིད་འཐད་པའི་ཕྱིར། འདོད་ན། རེ་ཞིག་སོང་། སངས་རྒྱས་འཕགས་པའི་ཐུགས་རྒྱུད་
ཀྱི་ཤེས་རབ་ཆོས་ཅན། དོན་གྱི་ངོ་བོ་རང་སྟོབས་ཀྱིས་རིག་པའི་བློ་མ་ཡིན་པར་ཐལ།
སེམས་བྱུང་ཡིན་པའི་ཕྱིར། ཁྱབ་པ་རྩ་བའི་གྲུབ་མཐའ་ལ་ཁས། འདོད་ན། ཡིན་པར་
ཐལ། དེ་ལ་རང་ལས་ངེས་ཀྱི་ཚད་མ་ཡིན་པའི་ཕྱིར་ཏེ། དེ་ལ་གོམས་པ་ཅན་གྱི་མངོན་
སུམ་ཚད་མ་ཡིན་པའི་ཕྱིར་རོ།།མཚན་ཉིད་གཉིས་པར་ཁ་ཅིག་ན་རེ། སྔོན་པོ་མི་རྟག་
པར་རྟོགས་པའི་རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། སྔོན་པོ་ཚད་མས་མ་དམིགས་པའི་ས་ཕྱོགས་ཆོས་ཅན། སྔོན་པོ་མི་རྟག་
པར་རྟོགས་པའི་རྗེས་དཔག་མི་འབྱུང་བའི་ཆ་ལ་སྔོན་པོ་མི་རྟག་པར་རྟོགས་པའི་རྗེས་
~168 ~

དཔག་གིས་ངེས་པ་འདྲེན་ནུས་ཡིན་པར་ཐལ། དེའི་གཞལ་བྱའི་བདག་ཉིད་མཐར་ཐུག་
པ་ཡུལ་སྟེང་ན་གནས་པ་མེད་པའི་ཕྱིར་རོ། །འོ་ན། སྔོན་པོ་མི་རྟག་པར་རྟོགས་པའི་
རྣམ་མཁྱེན་ཆོས་ཅན། ཁྱོད་མེད་ན་ཁྱོད་མེད་པས་ཁྱབ་པ་དེ། ཁྱོད་ཀྱིས་རྟོགས་པ་
ཡིན་པར་ཐལ། དེ་ཡོད། རྣམ་མཁྱེན་ཡིན་པའི་ཕྱིར། འདོད་ན་སོང༌། སྔོན་པོས་དག་
པའི་ས་ཕྱོགས་ཆོས་ཅན། སྔོན་པོ་མི་རྟག་པར་རྟོགས་པའི་རྣམ་མཁྱེན་མེད་པས་ཁྱབ་
པ་དེ་དེས་རྟོགས་པར་ཐལ། དེ་མེད་པའི་ཕྱིར། ཁྱབ་པ་ཁས། རང་ལུགས་ཀྱི་སྐྱོན་
བརྗོད་ནི། རེ་ཞིག་འདི་ལྟར་བརྗོད་དེ་འདུས་མ་བྱས་ཀྱི་ནམ་མཁའ་དངོས་མེད་དུ་
རྟོགས་པའི་རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་
ན། ནམ་མཁའ་དངོས་པོར་མེད་པ་དེ།དེའི་གཞལ་བྱའི་བདག་ཉིད་མཐར་ཐུག་པ་ཡིན་
པར་ཐལ། འདོད་པའི་ཕྱིར། འདོད་ན། རྒྱང་རིང་པོའི་དམར་ལམ་པ་དེ། དོན་ལ་མེ་
ཡིན་ཞིང་། རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་དམར་ལམ་པ་
འཛིན་པའི་དབང་པོའི་མངོན་སུམ་དེའི་གཞལ་བྱའི་བདག་ཉིད་མཐར་ཐུག་ཡིན་ཕར་
ཐལ། འདོད་པའི་ཕྱིར། འདོད་མི་ནུས་ཏེ།རྣམ་པར་ངེས་པའི་ཊཱི ཀ་ཆེན་ལས། རང་ཉིད་
གང་ལ་ཚད་མར་སོང་བའི་གཞལ་བྱ་དེ་མེད་ན། རང་ཉིད་མི་འབྱུང་བ་ངེས་པ་དང་།མི་
ངེས་པའི་དོན་མིན་གྱི།དངོས་པོ་འཇལ་བའི་ཚད་མ་ཡིན་ན། རང་གིས་དངོས་སུ་མ་
གཞལ་ཡང་། རང་གིས་གཞལ་བའི་དངོས་པོ་དེའི་རྫས་སུ་གྱུར་པ་གསལ་བ་རང་
མཚན་གྱིས་མཐར་ཐུག་པ་ཅིག་མེད་ན། ཚད་མ་རང་ཉིད་མི་འབྱུང་བའི་དོན་དང་།
དངོས་མེད་རྟོགས་པའི་ཚད་མ་ཡིན་ན། རང་གི་གཞལ་བྱ་དེའི་བདག་ཉིད་ཡུལ་སྟེང་དུ་
ལེགས་པར་གནས་པ་མེད་ན། རང་ཉིད་མི་འབྱུང་བའི་དོན་ནོ་ཞེས་གསུངས་པའི་ཕྱིར།
དེས་ན་རྒྱང་རིང་པོའི་ཁ་དོག་དམར་ལམ་པ་ནི།སྔར་གྱི་དབང་པོའི་མངོན་སུམ་དེ་ཚད་
~169~

མར་སོང་བའི་གཞལ་བྱ་དང༌། དེའི་སྟེང་གི་མེ་ལྟ་བུ་ནི། དེའི་གཞལ་བྱའི་བདག་ཉིད་
མཐར་ཐུག་ཡིན་ནོ། །ནམ་མཁའ་དངོས་མེད་དུ་རྟོགས་པའི་རྗེས་དཔག་གི་གཞལ་བྱའི་
བདག་ཉིད་མཐར་ཐུག་པ་ནི་དཔྱད་པར་བྱའོ། །གཞན་ཡང་། དོན་ལ་མེའི་ཁ་དོག་ཡིན་
ཅིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་
ལམ་པ་རྟོགས་པའི་རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
རྟགས་ཁྱབ་ཁས། འདོད་ན། དེ་རྒྱུད་ལྡན་གྱི་གང་ཟག་དེས་རྒྱང་རིང་པོའི་དམར་ལམ་
པའི་སྟེང་གི་མེ་དེ་མེད་ན། རྗེས་དཔག་དེ་ཉིད་མི་འབྱུང་བར་རྟོགས་པ་ཡིན་པར་ཐལ།
འདོད་པའི་ཕྱིར། འདོད་ན། དེའི་རྒྱུད་ཀྱི་དབང་པོའི་མངོན་སུམ་དེས་ཀྱང་དེ་ལྟར་དུ་
རྟོགས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དེ་ལྟར་དུ་མ་རྟོགས་པར་
ཐལ། གཞན་ལས་ངེས་ཀྱི་ཚད་མ་ཡིན་པའི་ཕྱིར། འཁོར་གསུམ་དངོས་འགལ་ལོ། །སྔོ་
སྣང་དབང་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་ཁྱབ་
ཁས། འདོད་ན། སྔོན་པོ་མེད་ན། སྔོ་སྣང་དབང་ཤེས་མེད་པས་ཁྱབ་པར་ཐལ། འདོད་
པའི་ཕྱིར། འདོད་ན། གསལ་བ་གྲུབ་མཐའ་ལའོ། །ཡིད་ཆེས་རྗེས་དཔག་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རང་གི་གཞལ་བྱའི་བདག་ཉིད་
མཐར་ཐུག་པ་ཡུལ་སྟེང་དུ་གནས་པ་མེད་ན། རང་ཉིད་མི་འབྱུང་བ་དེ་ལ་ཚད་མར་ཐལ།
ཚད་མ་གང་ཞིག རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་ན་གནས་པ་
མེད་ན། རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་པའི་
ཕྱིར། འདོད་ན། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་དང་། དངོས་
སྟོབས་རྗེས་དཔག་ཚད་མར་སོང་བའི་གཞལ་བྱ་མི་འགལ་བར་ཐལ། འདོད་པའི་ཕྱིར།
གསལ་བ་རྣམས་གྲུབ་མཐའ་ལའོ། ཁྱབ་སྟེ། ཡིད་ཆེས་རྗེས་དཔག་གི་གཞལ་བྱའི་
~170~

བདག་ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། ཡིད་ཆེས་རྗེས་དཔག་མི་འབྱུང་
བ་དེ་ལ་དངོས་སྟོབས་རྗེས་དཔག་ཚད་མ་ཡིན་པའི་ཕྱིར་ཏེ། དངོས་སྟོབས་རྗེས་དཔག་
དེ་འབྲེལ་བའི་དབང་གིས་ཡིད་ཆེས་རྗེས་དཔག་མི་སླུ་བར་རྟོགས་པའི་ཚད་མ་ཡིན་པའི་
ཕྱིར། གསུམ་པ་ལ། རྗེས་དཔག་མི་སླུ་བར་བདེན་ཞེན་གྱིས་འདོད་པའི་རྒོལ་བའི་
རྒྱུད་ཀྱི་རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན།
སྒྲ་མི་རྟག་པ་མ་ཡིན་པར་བདེན་ཞེན་གྱིས་འདོད་པའི་རྒོལ་བའི་རྒྱུད་ལ་སྒྲ་མི་རྟག་པར་
རྟོགས་པའི་ཚད་མ་ཡོད་པ་ཡིན་པར་ཐལ། འདོད་པའི་ཕྱིར། འདོད་ན། སྒྲ་མི་རྟག་པར་
སྒྲུབ་དགོས་ཀྱི་རྒྱུད་ལ་ཡང་དེ་ལྟར་རྟོགས་པའི་ཚད་མ་ཡོད་པར་ཐལ། འདོད་པའི་ཕྱིར།
གཞན་ཡང༌། རྗེས་དཔག་སླུ་བར་བདེན་ཞེན་གྱིས་འདོད་པའི་རྒོལ་བའི་རྒྱུད་ཀྱི་རྗེས་
དཔག་མི་སླུ་བར་རྟོགས་པའི་ཚད་མ་ཆོས་ཅན། རང་གི་གཞལ་བྱ་ལ་སྒྲོ་འདོགས་ཅུང་
ཟད་ཀྱང་མི་སེལ་བ་ཡིན་པར་ཐལ། སེལ་ན། རྗེས་དཔག་སླུ་བར་བདེན་ཞེན་གྱིས་
འདོད་པའི་རྒོལ་བའི་རྒྱུད་ལ་རྗེས་དཔག་སླུ་བར་ཞེན་པའི་རྟོག་བློ་མེད་དགོས་པའི་
ཕྱིར། རྩ་བར་འདོད་ན། ཚད་མའི་བྱ་བ་ཅུང་ཟད་ཀྱང་མི་བྱེད་པར་ཐལ། འདོད་པའི་
ཕྱིར། གསལ་བ་རྣམས་ཁས། རྗེས་དཔག་སླུ་བར་བདེན་ཞེན་གྱིས་འདོད་པའི་རྒོལ་བ་
དེས་རྗེས་དཔག་མི་སླུ་བར་རྟོགས་པ་ཡིན་པར་ཐལ། རྗེས་དཔག་གི་གཞལ་བྱ་མེད་
ལ་བ་
ཞེ་ན། མ་ཁྱབ་པར་ཐལ། དེའི་གཞལ་བྱ་རྟོགས་ན། དེའི་གཞལ་བྱ་ཡོད་པར་རྟོགས་མི་
དགོས་པའི་ཕྱིར། ཐུན་མོང་དུ་མཚན་ཉིད་འདི་རྣམས་ལ་དགྲ་བཅོམ་པའི་རྒྱུད་ཀྱི་རང་
ལས་ངེས་ཀྱི་ཚད་མ་སྐད་ཅིག་མ་ཐ་མ་འཕེན་པའི་ཚུལ་སྔར་གོང་དུ་བཤད་པའི་རིགས་
པ་ལས་ཤེས་པར་བྱ་ཞིང་། ཆོས་དེ་ལ་ངེས་པ་རང་སྟོབས་ཀྱིས་འདྲེན་པར་ནུས་པའི་
~171-

བློ་ཡིན་ན། ཆོས་དེ་རྟོགས་པས་ཁྱབ་པ་ཡོད་པར་ཐལ། སྔར་གྱི་མཚན་ཉིད་དེ་རྣམས་
འཐད་པའི་ཕྱིར། འདོད་ན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱི་རྒྱུད་ཀྱི་སྒྲ་མི་
རྟག་པར་སྒྲུབ་པའི་རྟགས་འཛིན་སེམས་དེ་ཆོས་ཅན། སྒྲ་མི་རྟག་པར་རྟོགས་པའི་བློ་
ཡིན་པར་ཐལ། སྒྲ་མི་རྟག་པ་ལ་ངེས་པ་རང་སྟོབས་ཀྱིས་འདྲེན་ནུས་པའི་བློ་ཡིན་པའི་
ཕྱིར་ཏེ། སྒྲ་མི་རྟག་རྟོགས་ཀྱི་རྗེས་དཔག་རང་སྟོབས་ཀྱིས་འདྲེན་ནུས་པའི་བློ་ཡིན་
པའི་ཕྱིར་ཏེ། སྒྲ་མི་རྟག་རྟོགས་ཀྱི་རྗེས་དཔག་རང་སྟོབས་ཀྱིས་བསྐྱེད་པར་ནུས་པའི་
རིག་པ་ཡིན་པའི་ཕྱིར། རྟགས་གྲུབ་པར་ཐལ། དེ་རང་སྟོབས་ཀྱིས་བསྐྱེད་པར་ནུས་
པའི་རིག་པ་ཡོད་པའི་ཕྱིར། འདོད་ན། སྒྲ་མི་རྟག་རྟོགས་ཀྱི་རྗེས་དཔག་བཅད་ཤེས་སུ་
ཐལ། འདོད་པའི་ཕྱིར། འདི་ལྟར་བྱས་ན། དོན་ལ་མེ་ཡིན་ཅིང་། རྟོག་པས་མེ་ཡིན་
མིན་ཐེ་ཚོམ་ཟ་དུས་ཀྱི་རྒྱང་རིང་པོའི་དམར་ལམ་པ་འཛིན་པའི་དབང་པོའི་མངོན་སུམ་
དེས་རྒྱང་རིང་པོའི་དམར་ལམ་པ་དེའི་སྟེང་གི་མེ་མེད་ན་རང་ཉིད་མི་འབྱུང་བའི་ཆ་ལ་
ངེས་པ་རང་སྟོབས་ཀྱིས་འདྲེན་ནུས་པར་ཐལ། དེ་ལྟར་རྟོགས་པའི་བློ་རང་སྟོབས་ཀྱིས་
འདྲེན་པར་ནུས་པའི་ཕྱིར། མ་གྲུབ་ན། སྒྲུབ་རྟགས་ཡང་དག་ལ་བརྟེན་ནས་བསྒྲུབ་བྱ་
ལ་ངེས་པ་བསྐྱེད་པར་ནུས་པ་མི་སྲིད་པར་ཐལ། བསྒྲུབ་བྱ་ལ་ངེས་པ་རང་སྟོབས་ཀྱིས་
འདྲེན་ནུས་པའི་བློ་ཡིན་ན། བསྒྲུབ་བྱ་རྟོགས་དགོས་པའི་ཕྱིར། འདོད་ན། ཕྱི་རྒོལ་གྱི་
རྒྱུད་ལ་ངེས་པ་བསྐྱེད་པའི་ཕྱིར་དུ་སྒྲུབ་ངག་བརྗོད་པ་དགོས་མེད་དུ་ཐལ། འདོད་པའི་
ཕྱིར། འདོད་མི་ནུས་ཏེ། རང་ཉིད་ངེས་ཤིང་གཞན་དག་ལ། །ངེས་པ་བསྐྱེད་པར་འདོད་
པ་ཡིན། །ཕྱོགས་ཆོས་འབྲེལ་པ་བསྒྲུབ་བྱ་དག །བརྗོད་པ་ལས་གཞན་སྤང་བར་བྱ། །
ཞེས་པའི་དོན་ཡོད་པའི་ཕྱིར། སྨིག་རྒྱུ་ལ་ཆུར་འཛིན་གྱི་སྒྲོ་འདོགས་དངོས་སུ་བསྐྱེད་
པར་བྱེད་པའི་སྨིག་རྒྱུའི་ཁ་དོག་འཛིན་པའི་མངོན་སུམ་དང༌། ཡིད་གཟུགས་མཛེས་
~172~

ལ་ལྷག་པར་ཆགས་པའི་སྐྱེས་བུའི་རྒྱུད་ཀྱི་སྒྲ་འཛིན་དབང་པོའི་མངོན་སུམ་དང་། བྱིས་
པ་སྐྱེས་མ་ཐག་པའི་དབང་པོའི་མངོན་སུམ་རྣམས་གཞན་ལས་ངེས་ཀྱི་ཚད་མ་དང་།རང་
རིག་རྣམས་རང་ལས་ངེས་ཀྱི་ཚད་མ་ཡིན་ཏེ། དང་པོ་པ་དང་ཡིད་མ་གཏད། །འཁྲུལ་
རྒྱུ་ཅན་རྣམས་གཞན་ལས་ངེས། །ཞེས་བཤད་པའི་ཕྱིར་ཞེ་ན། བྱིས་པ་སྐྱེས་མ་ཐག་
པ་དེ་ཆོས་ཅན།ཁྱོད་ཀྱི་རྒྱུད་ཀྱི་ཚད་མ་དེ་གཞན་ལས་ངེས་ཀྱི་ཚད་མ་ཡིན་པར་ཐལ།
ཁྱོད་ཀྱི་རྒྱུད་ཀྱི་དབང་པོའི་མངོན་སུམ་ཚད་མ་རྣམས་ནི་གཞན་ལས་ངེས་ཀྱི་ཚད་མ་
ཡིན་པའི་ཕྱིར། འདོད་ན། ཁྱོད་ཀྱི་རྒྱུད་ཀྱི་རྗེས་དཔག་ཚད་མ་དང་། རང་རིག་རྣམས་
ཀྱང་གཞན་ངེས་ཀྱི་ཚད་མར་ཐལ། འདོད་པའི་ཕྱིར། འདོད་ན། གྲུབ་པའི་མཐའ་དང་
འགལ་ལོ། །གཞན་ཡང་། རང་ལས་ངེས་ཀྱི་ཚད་མ་ཡིན་ན། རང་གི་གཞལ་བྱ་རྟོགས་
ཟིན་རྟོགས་པའི་བློ་ཡིན་དགོས་པར་ཐལ། ཨུཏྤལ་ལའི་ཁ་དོག་སྔར་མ་མཐོང་གསར་
དུ་མཐོང་བའི་དབང་མངོན་དེ་གཞན་ངེས་ཚད་མ་ཡིན་པའི་ཕྱིར། རྟགས་ཁས། སྨིག་
ལ་ཆུར་འཛིན་གྱི་སྒྲོ་འདོགས་དངོས་སུ་བསྐྱེད་པར་བྱེད་པའི་སྨིག་རྒྱུའི་ཁ་དོག་འཛིན་
པའི་དབང་མངོན་དེ། སྨིག་རྒྱུའི་ཁ་དོག་ལ་ཚད་མར་ཐལ།དེ་ཚད་མ་ཡིན་པའི་ཕྱིར།
འདོད་ན། དེ་རྒྱུད་ལྡན་གྱི་གང་ཟག་དེས། སྨིག་རྒྱུའི་ཁ་དོག་དེ་སྨིག་རྒྱུའི་ཁ་དོག་ཏུ་
རྟོགས་པར་ཐལ། འདོད་པའི་ཕྱིར། འདོད་ན། སྨིག་རྒྱུའི་ཁ་དོག་ཆུ་མིན་པར་རྟོགས་
པར་ཐལ། འདོད་པའི་ཕྱིར། འདོད་མི་ནུས་ཏེ། དེས་སྨིག་རྒྱུའི་ཁ་དོག་ཆུ་ཡིན་པར་
བདེན་ཞེན་གྱིས་འདོད་པའི་ཕྱིར། གཞན་ཡང་། སྔར་གྱི་དབང་མངོན་དེས།སྨིག་རྒྱུའི་
ཁ་དོག་དེ་ལ་ཆུར་འཛིན་གྱི་སྒྲོ་འདོགས་དངོས་སུ་མི་སྐྱེད་པར་ཐལ། སྨིག་རྒྱུའི་ཁ་དོག་
ཆུ་མིན་པར་རྟོགས་པའི་ཚད་མ་ཡིན་པའི་ཕྱིར། ཁྱབ་སྟེ། གཞི་དེ་ཆུ་ཡིན་པར་འཛིན་
པའི་སྒྲོ་འདོགས་དང༌། གཞི་དེ་ཆུ་ཡིན་མིན་ཐེ་ཚོམ་ཟ་བའི་བློ་དངོས་སུ་འདྲེན་བྱེད་
~173 ~

ཡིན་ན། གཞི་དེ་ཆུ་མ་ཡིན་པར་རྟོགས་པའི་ཚད་མ་མ་ཡིན་དགོས་པའི་ཕྱིར་ཏེ།
འདོགས་དང་ཐེ་ཚོམ་གྱིས་ཚད་མའི་བྱ་བ་དངོས་སུ་འགོག་པའི་ཕྱིར་ཏེ། དེ་རྣམས་
ཚད་མའི་བསལ་བྱ་ཡིན་པའི་ཕྱིར། རྗེ་ཡབ་སྲས་རྣམས་ཀྱི་རྣམ་བཤད་དགོངས་པ་འདི་
ལྟར་གནས་པ་ལ། སུན་འབྱིན་ལྟར་སྣང་འགའ་ཞིག་ལ་བརྟེན་ནས་ཉམས་པར་བྱེད་པ་
ནི་རྒྱང་རིང་དུ་དོར་བར་བྱའོ། །ཡིད་གཟུགས་མཛེས་ལ་ལྷག་པར་ཆགས་པའི་སྐྱེས་
བུའི་རྒྱུད་ལ་སྒྲ་འཛིན་དབང་པོའི་མངོན་སུམ་མེད་པར་ཐལ། དེའི་རྒྱུད་ལ་མངོན་སུམ་
དེའི་དེ་མ་ཐག་རྐྱེན་མེད་པའི་ཕྱིར་ཏེ། ཆགས་པས་གཞན་སྐྱེད་ནུས་ཉམས་ཕྱིར། །
ཞེས་པའི་དོན་གྲུབ་པའི་ཕྱིར། འདོད་ན། གཞན་ངེས་ཚད་མ་ཡིན་པ་འབུད། །རང་རིག་
ལ་ཚད་མས་མ་ཁྱབ་པར་ཐལ། དེ་ལ་འོག་ཏུ་གནོད་པ་འབྱུང་བའི་ཕྱིར། དོན་ལ་མེ་
ཡིན་ཞིང་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་
པ་འཛིན་པའི་དབང་པོའི་མངོན་སུམ་ལྟ་བུ། གཞན་ངེས་ཚད་མ་ཡིན་ནོ་ཞེ་ན། དེ་ཆོས་
ཅན།སེམས་ཅན་གྱི་རྒྱུད་ཀྱིས་བསྡུས་པར་ཐལ། གཞན་ངེས་ཚད་མ་ཡིན་པའི་ཕྱིར།
ཁྱབ་སྟེ། སངས་རྒྱས་རང་རྒྱུད་ཀྱི་བསྡུས་པའི་གཞན་ངེས་ཚད་མ་མེད་པའི་ཕྱིར་ཏེ།
དེའི་རྒྱུད་ཀྱི་ཚད་མ་ཡིན་ན། གོམས་པ་ཅན་གྱི་མངོན་སུམ་གྱི་ཚད་མ་ཡིན་དགོས།
དེ་ཡིན་ན། རང་ངེས་ཚད་མ་ཡིན་དགོས་པའི་ཕྱིར། རྩ་བར་འདོད་ན། སངས་རྒྱས་
འཕགས་པའི་ཐུགས་རྒྱུད་ཀྱི་དབང་མངོན་དེ། སྔར་གྱི་དབང་མངོན་དེ་མ་ཡིན་པར་
ཐལ། འདོད་པའི་ཕྱིར། འདོད་ན། དོན་ལ་མེ་ཡིན་ཞིང་རྟོག་པས་མེ་ཡིན་མིན་ཐེ་ཚོམ་
ཟ་དུས་ཀྱི་ཁ་དོག་དམར་ལམ་པ་ཆོས་ཅན། སངས་རྒྱས་འཕགས་པའི་ཐུགས་རྒྱུད་
ལ་ཁྱོད་འཛིན་དབང་པོའི་མངོན་སུམ་ཡོད་པར་ཐལ། ཁྱོད་ཁ་དོག་ཡིན་པའི་ཕྱིར།
གཞན་ཡང་། དེ་ཆོས་ཅན། ཁྱོད་རྟོགས་པའི་མངོན་སུམ་གྱི་ཚད་མ་དེ་གཞན་ངེས་
~174~

ཚད་མ་ཡིན་པར་ཐལ། ཁྱོད་རྟོགས་པའི་དབང་པོའི་མངོན་སུམ་གཞན་ལས་ངེས་ཀྱི་
ཚད་མ་ཡིན་པའི་ཕྱིར། འདོད་ན། ཁྱོད་རྟོགས་པའི་ཚད་མ་དེ་དེ་ཡིན་པར་ཐལ། འདོད་
པའི་ཕྱིར།འདོད་ན། ཁྱོད་རྟོགས་པའི་རྣམ་མཁྱེན་མེད་པར་ཐལ། འདོད་པའི་ཕྱིར། ཁ་
ཅིག་ན་རེ། དོན་ལ་མེ་ཡིན་ཞིང་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་
པོའི་ཁ་དོག་དམར་ལམ་པ་འཛིན་པའི་དབང་པོའི་མངོན་སུམ་ཚད་མ་མེད་པར་ཐལ། དོན་
ལ་མེ་ཡིན་ཞིང་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་མེ་མེད་པའི་ཕྱིར་ཏེ། དོན་ལ་
མེ་ཡིན་ན། དེ་ལྟར་རྟོག་པས་ངེས་པས་ཁྱབ་པའི་ཕྱིར། ཞེས་ཟེར་ཞིང་། དོན་ལ་མེ་
ཡིན་ཞིང་ལྷས་བྱིན་གྱི་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་
དམར་ལམ་པ་འཛིན་པའི་དབང་པོའི་མངོན་སུམ་དེ། གཞན་ངེས་ཚད་མ་ཡིན་ནོ་ཞེས་
ཟེར། འོ་ན། རྟོག་པ་གཟུགས་མཛེས་ལ་ལྷག་པར་ཆགས་པའི་སྐྱེས་བུ་མེད་པར་ཐལ།
དོན་ལ་མེ་ཡིན་ཞིང་། རྟོག་པས་མེ་ཡིན་མིན་ཐེ་ཚོམ་ཟ་བའི་སྐྱེས་བུ་མེད་པའི་ཕྱིར།
འདོད་ན། ཡིད་གཟུགས་མཛེས་ལ་ལྷག་པར་ཆགས་པའི་སྐྱེས་བུ་མེད་པར་ཐལ།
འདོད་པའི་ཕྱིར། འདོད་ན། ཡིད་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་སྐྱེས་
བུ་མེད་པར་ཐལ་ལོ། །འདོད་ན། སངས་རྒྱས་འཕགས་པ་མེད་པར་ཐལ། འདོད་པའི་
ཕྱིར།གཞན་ཡང་། དོན་ལ་མེ་ཡིན་ཞིང་། རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་
རྒྱང་རིང་པོའི་མེ་འཛིན་དབང་པོའི་མངོན་སུམ་ཡོད་པར་ཐལ། དོན་ལ་མེ་ཡིན་ཞིང་།
རྟོག་པས་མེ་ཡིན་མིན་ཐེ་ཚོམ་ཟ་བའི་སྐྱེས་བུ་ཡོད་པའི་ཕྱིར། དེར་ཐལ། དེ་འདྲའི་
སྐྱེས་བུ་ལྷས་བྱིན་ཡོད་པའི་ཕྱིར། དེར་ཐལ།དོན་ལ་མེ་ཡིན་ཞིང་། ལྷས་བྱིན་གྱི་རྟོག་
པས་མེ་ཡིན་མིན་ཐེ་ཚོམ་ཟ་བ་ཡོད་པའི་ཕྱིར། ལྷས་བྱིན་གྱི་རྟོག་པས་མེ་ཡིན་མིན་ཐེ་
ཚོམ་ཟ་བའི་མེ་མེད་པར་ཐལ། ལྷས་བྱིན་གྱི་རྟོག་པས་མེ་ངེས་པའི་ཕྱིར། མ་ཁྱབ་ན།
~175 ~

མེ་ཡིན་ན།རྟོག་པས་ངེས་པས་ཁྱབ་ན།རྟོག་པས་མེ་ཡིན་མིན་ཐེ་ཚོམ་ཟ་བ་མེད་པས་
ཁྱབ་པ་འབུད། དོན་ལ་མེ་ཡིན་ཞིང་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་
པོའི་ཁ་དོག་དམར་ལམ་པ་འཛིན་པའི་དབང་པོའི་མངོན་སུམ་ཆོས་ཅན། གཞན་ལས་
ངེས་ཀྱི་ཚད་མ་མ་ཡིན་པར་ཐལ། གཞན་ངེས་ཚད་མར་སོང་བའི་གཞལ་བྱ་མེད་པའི་
ཕྱིར་ཏེ། རྒྱང་རིང་པོའི་ཁ་དོག་དམར་པོ་ལའང་དེ་ཚད་མ་མ་ཡིན། དེ་མེ་ཡིན་པ་ལའང་
དེ་ཚད་མ་མ་ཡིན་པའི་ཕྱིར། དང་པོ་གྲུབ་སྟེ། དེ་དེ་ལ་རང་ལས་ངེས་ཀྱི་ཚད་མ་ཡིན་
པའི་ཕྱིར། གཉིས་པ་གྲུབ་སྟེ། དེ་དེ་ལ་ཚད་མ་མ་ཡིན་པའི་ཕྱིར་ཞེ་ན། སྒྲ་མི་རྟག་
རྟོགས་ཀྱི་རྗེས་དཔག་ཆོས་ཅན། འཁྲུལ་པའི་ཚད་མ་མ་ཡིན་པར་ཐལ། འཁྲུལ་པའི་
ཚད་མར་སོང་བའི་གཞལ་བྱ་མེད་པའི་ཕྱིར་ཏེ། སྒྲ་མི་རྟག་པའི་དོན་སྤྱི་ལ་ཡང་དེ་ཚད་
མ་མ་ཡིན། སྒྲ་མི་རྟག་པ་ལ་ཡང་དེ་ཚད་མ་མ་ཡིན་པའི་ཕྱིར། དང་པོ་གྲུབ་སྟེ། དེ་དེ་
ལ་ཚད་མ་མ་ཡིན་པའི་ཕྱིར། གཉིས་པ་གྲུབ་སྟེ། དེ་རང་གི་ཞེན་ཡུལ་ལ་མ་འཁྲུལ་པའི་
ཚད་མ་ཡིན་པའི་ཕྱིར། ཞེས་གསུངས། འདི་ལ་ཁ་ཅིག་ན་རེ། སྔར་གྱི་དབང་མངོན་དེ་
ཆོས་ཅན། དམར་ལམ་པ་མེ་ཡིན་པ་དེ་ལ་གཞན་ལས་ངེས་ཀྱི་ཚད་མ་ཡིན་ཏེ། དེ་ལ་
གཞན་ལས་ངེས་གང་ཞིག ཚད་མ་ཡིན་པའི་ཕྱིར། སྒྲ་མི་རྟག་རྟོགས་ཀྱི་རྗེས་དཔག་
ཆོས་ཅན། སྒྲ་མི་རྟག་པའི་དོན་སྤྱི་ལ་འཁྲུལ་པའི་ཚད་མ་ཡིན་ཏེ། དེ་ལ་འཁྲུལ་པ་གང་
ཞིག ཚད་མ་ཡིན་པའི་ཕྱིར། གཞན་དག་ན་རེ། སྔར་གྱི་དབང་མངོན་དེ་རྒྱང་རིང་པོའི་
ཁ་དོག་དམར་ལམ་པ་ལ་བདེན་པ་གཞན་ལས་ངེས་ཀྱི་ཚད་མ་ཡིན་ཏེ། དེ་རྒྱུད་ལྡན་
གྱི་གང་ཟག་དེས། དམར་འབར་བ་གནོད་མེད་དུ་བདེན་པར་ཚད་མ་གཞན་ལ་བརྟེན་
ནས་རྟོགས་དགོས་པའི་ཕྱིར། དེ་ཆོས་ཅན། གཞན་ལས་ངེས་ཀྱི་ཚད་མ་ཡིན་ཏེ། རྒྱང་
རིང་པོའི་དམར་ལམ་པ་ལ་གཞན་ལས་ངེས་ཀྱི་ཚད་མ་ཡིན་པའི་ཕྱིར་ཏེ། དེ་ལ་བདེན་
~176~

པ་གཞན་ལས་ངེས་ཀྱི་ཚད་མ་ཡིན་པའི་ཕྱིར་ཞེས་གསུངས། སྔར་གྱི་མངོན་སུམ་དེ་
ཆོས་ཅན། རྒྱང་རིང་པོའི་དམར་ལམ་པ་དེ་མེ་ཡིན་པར་ཐལ། དེ་མེ་ཡིན་པ་ལ་གཞན་
ལས་ངེས་ཀྱི་ཚད་མ་ཡིན་པའི་ཕྱིར། འདོད་ན། དམར་པོ་མེ་ཡིན་པར་ཐལ། རྒྱང་རིང་
པོའི་དམར་ལམ་པ་མེ་ཡིན་པའི་ཕྱིར། ཡང་དེ་ཆོས་ཅན། རྒྱང་རིང་པོའི་དམར་ལམ་པ་
མེ་ཡིན་པ་དེ་ལ་མངོན་སུམ་ཚད་མ་ཡིན་པར་ཐལ། དེ་ལ་མངོན་སུམ་གང་ཞིག ཚད་
མ་ཡིན་པའི་ཕྱིར། རྟགས་ཁྱབ་ཁས། འདོད་ན། དེ་ལ་ཚད་མར་ཐལ། དེ་ལ་མངོན་
སུམ་གྱི་ཚད་མ་ཡིན་པའི་ཕྱིར། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་ལ་མ་
འཁྲུལ་བའི་ཚད་མར་ཐལ། དེ་ལ་མ་འཁྲུལ་བ་གང་ཞིག ཚད་མ་ཡིན་པའི་ཕྱིར།
རྟགས་ཁྱབ་ཁས། འདོད་ན། དེ་ལ་ཚད་མར་ཐལ། འདོད་པའི་ཕྱིར། ཁྱབ་སྟེ། དེ་ལ་
མངོན་སུམ་གྱི་ཚད་མ་ཡིན་ན། དེ་ལ་ཚད་མ་ཡིན་དགོས་པའི་ཕྱིར་ཏེ། དེ་ལ་རྗེས་སུ་
དཔག་པའི་ཚད་མ་ཡིན་ན། དེ་ལ་ཚད་མ་ཡིན་དགོས་པའི་ཕྱིར། སྔར་གྱི་མངོན་སུམ་
དེ་ཆོས་ཅན། །རྒྱང་རིང་པོའི་དམར་ལམ་པ་ལ་གཞན་ལས་ངེས་སུ་ཐལ། དེ་ལ་གཞན་
ལས་ངེས་ཀྱི་ཚད་མ་ཡིན་པའི་ཕྱིར། ཁྱབ་སྟེ། དེ་ལ་རང་ལས་ངེས་ཀྱི་ཚད་མ་ཡིན་ན།
དེ་ལ་རང་ལས་ངེས་ཡིན་དགོས་པའི་ཕྱིར། འདོད་ན། དེ་ལ་གཞན་ལས་ངེས་མ་ཡིན་
པར་ཐལ། དེ་ལ་རང་ལས་ངེས་ཡིན་པའི་ཕྱིར། ཡང་སྔར་གྱི་མངོན་སུམ་དེ་ཆོས་ཅན།
སྣང་བ་རང་ལས་ངེས་ཀྱི་ཚད་མ་དང༌། བདེན་པ་གཞན་ལས་ངེས་ཀྱི་ཚད་མའི་གཞི་
མཐུན་མ་ཡིན་པར་ཐལ། དེ་འདྲ་བའི་གཞི་མཐུན་ཚད་མར་སོང་བའི་གཞལ་བྱ་མེད་
པའི་ཕྱིར། རྟགས་ཁྱབ་ཁས། འདོད་ན། སྣང་བ་རང་ལས་ངེས་ཀྱི་ཚད་མ་དང་། བདེན་
པ་གཞན་ལས་ངེས་ཀྱི་ཚད་མའི་གཞི་མཐུན་མེད་པར་ཐལ། འདོད་པའི་ཕྱིར། ཡང་ན།
གཞན་ལས་ངེས་ཀྱི་ཚད་མ་མེད་པར་ཐལ། རང་གི་གཞལ་བྱ་ལ་གསར་དུ་མི་སླུ་བའི་
~ 177 ~

གཞན་ལས་ངེས་ཀྱི་ཚད་མ་མེད་པའི་ཕྱིར། དེར་ཐལ། རང་གི་གཞལ་བྱ་རྟོགས་པའི་
གཞན་ངེས་ཚད་མ་མེད་པའི་ཕྱིར། མ་གྲུབ་ན། རང་གི་གཞལ་བྱ་རྟོགས་པའི་གཞན་
ལས་ངེས་ཀྱི་ཚད་མ་ཆོས་ཅན། རང་གི་གཞལ་བྱ་ལ་གཞན་ངེས་ཀྱི་ཚད་མར་ཐལ།
འདོད་པའི་ཕྱིར། འདོད་ན། སྔར་གྱི་མངོན་སུམ་དེ་གཞན་ལས་ངེས་ཀྱི་ཚད་མར་སོང་
བའི་གཞལ་བྱ་མེད་པར་འབུད་རྩ་བའི་གཏན་ཚིགས་ཡིན་ཚད་ཁས། སྒྲ་མི་རྟག་རྟོགས་
ཀྱི་རྗེས་དཔག་དེ་དེ་མ་ཡིན་པ་ལ་དེར་འཛིན་གྱི་ཚད་མར་ཐལ། དེ་འཁྲུལ་པའི་ཚད་མ་
ཡིན་པའི་ཕྱིར། འདོད་ན། སྒྲ་མི་རྟག་པའི་དོན་སྤྱི་སྒྲ་མི་རྟག་པར་སྣང་བའི་ཚད་མ་ཡིན་
པར་ཐལ། འདོད་པའི་ཕྱིར། འདོད་ན། དེ་སྒྲ་མི་རྟག་པའི་དོན་སྤྱི་ལ་འཁྲུལ་བའི་ཚད་མ་
ཡིན་པར་ཐལ། འདོད་པའི་ཕྱིར། གསལ་བ་རྣམས་ཁས་ཤིང་། རྩ་བའི་གཏན་ཚིགས་
དངོས་འགལ་ལོ། །འགའ་ཞིག་ན་རེ། རྗེས་སུ་དཔག་པའི་ཚད་མ་ཡིན་ན། རང་ལས་
ངེས་ཀྱི་ཚད་མ་ཡིན་པས་ཁྱབ་བོ་ཞེ་ན་འོ་ན་དོན་ལ་མེ་ཡིན་ཞིང་། རྟོག་པས་མེ་ཡིན་
མི་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་རྟོགས་པའི་རྗེས་དཔག་ཆོས་
ཅན། དེར་ཐལ། དེའི་ཕྱིར། རྟགས་གྲུབ་པར་ཐལ། དེ་ཡོད་པའི་ཕྱིར། འདོད་ན། དེ་
ཆོས་ཅན། རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་ན་གནས་པ་མེད་
ན། རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་པར་ཐལ། རང་
ལས་ངེས་ཀྱི་ཚད་མ་ཡིན་པའི་ཕྱིར། རྟགས་ཁྱབ་དངོས། འདོད་ན། དེ་རྒྱུད་ལྡན་གྱི་
གང་ཟག་དེས། རྒྱང་རིང་པོའི་དམར་འབར་བའི་སྟེང་གི་མེ་དེ་རྟོགས་པར་ཐལ། འདོད་
པའི་ཕྱིར། འདོད་ན། མ་ཡིན་པར་ཐལ། དེ་འདྲ་བ་དེས་རྒྱང་རིང་པོའི་དམར་ལམ་པ་
དེ། གནོད་མེད་དུ་བདེན་པར་མ་རྟོཌ་པའི་ཕྱིར་ཏེ། རྒྱང་རིང་པོའི་དམར་ལམ་པ་དེ་ལ་
ཡུལ་རང་ངོས་ནས་གྲུབ་པའི་དམར་ལམ་པ་ཞིག་གམ། སྦྲུལ་པའི་དམར་ལམ་པ་ཞིག་
~178 ~

སྙམ་དུ་ཐེ་ཚོམ་ཟ་བའི་ཕྱིར། དེ་ལ་གྲངས་ཅན་པ་དེས། སྒྲ་གནོད་མེད་དུ་བདེན་པར་
མ་རྟོགས་པར་ཐལ། སྔར་གྱི་རྒོལ་བ་དེས། རྒྱང་རིང་པོའི་དམར་ལམ་པ་དེ། གནོད་
མེད་དུ་བདེན་པར་མ་རྟོགས་པའི་ཕྱིར་སྙམ་ན། མ་ཁྱབ་སྟེ། གྲངས་ཅན་གྱིས་སྒྲ་དེ་
ཡུལ་རང་ངོས་ནས་གྲུབ་པའི་སྒྲ་ཡིན་པར་རྟོགས་པའི་ཕྱིར། སྔ་མས་དམར་འབར་བ་
: དེ་ཡུལ་རང་ངོས་ནས་གྲུབ་པའི་དམར་འབར་བར་མ་རྟོགས་པའི་ཕྱིར། ཡང་དོན་ལ་
ཙནྡན་གྱི་མེ་ཡོད་པ་ཡིན་ཞིང་། རྟོག་པས་ཙན་དན་གྱི་མེ་ཡོད་པ་ཡིན་མིན་ཐེ་ཚོམ་ཟ་
བའི་དུས་ཀྱི་དུ་ལྡན་གྱི་ལ་ལ་མེ་ཡོད་པར་རྟོགས་པའི་རྗེས་དཔག་དེ་ཆོས་ཅན། རང་
ལས་ངེས་ཀྱི་ཚད་མ་ཡིན་པར་ཐལ། རྗེས་སུ་དཔག་པའི་ཚད་མ་ཡིན་པའི་ཕྱིར། རྟགས་
གྲུབ་པར་ཐལ།དེ་ཡོད་པའི་ཕྱིར། དོན་ལ་ཙན་དན་གྱི་དུ་བ་ཡིན་ཞིང་། རྟོག་པས་ཙན་
དན་གྱི་དུ་བ་ཡིན་མིན་ཐེ་ཚོམ་ཟ་དུས་ཀྱི་དུ་བ་འཛིན་པའི་དབང་པོའི་མངོན་སུམ་ཚད་
མ་ཡོད་པའི་ཕྱིར། རྩ་བར་འདོད་ན། དོན་ལ་ཙན་དན་གྱི་མེ་ཡིན་ཞིང་། རྟོག་པས་ཙན་
དན་གྱི་མེ་ཡིན་མིན་ཐེ་ཚོམ་ཟ་དུས་ཀྱི་མེ་འཛིན་དབང་མངོན་དེ་རང་ལས་ངེས་ཀྱི་ཚད་
མ་ཡིན་པར་ཐལ། འདོད་པའི་ཕྱིར། རྟགས་གསལ་རྣམས་དངོས་འགལ། ཞེས་ཁོ་བོའི་
ཡོངས་སུ་འཛིན་པ་ཀུན་མཁྱེན་བློ་གྲོས་རིན་ཆེན་སེང་གེས་གསུངས། སྦྱོར་བའི་འགོད་
ཚུལ་ལ། གོམས་པ་ཅན་གྱི་མངོན་སུམ་གྱི་ཚད་མ་ཆོས་ཅན། རང་ཉིད་རང་ལས་ངེས་
ཀྱི་ཚད་མ་ཡིན་ཏེ། རང་ཉིད་གསར་དུ་མི་སླུ་བའི་རིག་པར་རང་ཉིད་ཀྱིས་རྟོགས་པའི་
ཕྱིར།སྔར་བཤད་པའི་མངོན་སུམ་དེ་ནི་ཆོས་ཅན། གཞན་ལས་ངེས་ཀྱི་ཚད་མ་ཡིན་
ཏེ། རང་ཉིད་གསར་དུ་མི་བསླུ་བའི་རིག་པ་ཡིན་པར་གཞན་ཁོ་ན་ལས་རྟོགས་པའི་
ཕྱིར། ཡང་ཚད་མ་ཡིན་ན། རང་ལས་ངེས་ཀྱི་ཚད་མ་ཡིན་པས་ཁྱབ་པ་དང་། གཞན་
ལས་ངེས་ཀྱི་ཚད་མ་གང་རུང་ཡིན་པས་ཁྱབ་པ་མེད་དེ། རང་ལས་ངེས་ཀྱི་ཚད་མ་
~179 ~

ཡང་ཡོད། གཞན་ལས་ངེས་ཀྱི་ཚད་མ་ཡང་ཡོད་པའི་ཕྱིར། ཡང་ཚད་མ་དང་ཚད་
མིན་གྱི་རྣམ་དབྱེ་མཐར་ཐུག་དཔྱོད་པའི་རིག་ཤེས་ཀྱི་ངོར་མེད་དེ། དེའི་ངོར་རང་ལས་
རང་གི་ངོ་བོ་མྱོང་བའི་མྱོང་བ་གཉིས་མེད་གཟུང་འཛིན་རྫས་ཐ་དད་ཀྱིས་སྟོང་པ་ཙམ་
ཞིག་ཡོད་པར་རྟོགས་པའི་ཕྱིར། ཚད་མ་དང་ཚད་མིན་གྱི་རྣམ་དབྱེ་མེད་པར་ཐལ་བའི་
སྐྱོན་ཡང་མེད་དེ། ཐ་སྙད་པའི་ཚད་མས་དེའི་རྣམ་དབྱེ་གྲུབ་པའི་ཕྱིར། ཡང་སྔོན་
འཛིན་དབང་པོའི་མངོན་སུམ་ཚད་མ་ཆོས་ཅན། རང་ཉིད་ཤེས་པ་ཡིན་པར་རྟགས་
ཀྱིས་སྒྲུབ་མི་དགོས་ཏེ། དེ་ལྟར་དུ་རང་ཉིད་ཉམས་སུ་མྱོང་བའི་རང་རིག་མངོན་སུམ་
གྱིས་རྟོགས་པའི་ཕྱིར། དེ་ཚད་མ་ཡིན་པ་རང་ཉམས་སུ་མྱོང་བའི་རང་རིག་གིས་མ་
རྟོགས་ཏེ། དེ་ལྟར་དུ་ཐ་སྙད་པའི་ཚད་མ་གཞན་ལ་བརྟེན་ནས་རྟོགས་དགོས་པའི་ཕྱིར་
ཞེ་ན། །དང་པོ་མི་འཐད་དེ། རང་ཉིད་གསར་དུ་མི་སླུ་བའི་རིག་པ་ཡིན་པ་རང་ཉིད་
ཀྱིས་མ་རྟོགས་པའི་ཚད་མ་ཡོད་པའི་ཕྱིར་ཏེ། ཚུར་མཐོང་གི་རྒྱུད་ཀྱི་གོམས་པ་ཅན་
གྱི་དབང་པོའི་མངོན་སུམ་དེ་ཚད་མར་སོང་བའི་གཞལ་བྱ་ཡིན་ན། ཤེས་པ་མ་ཡིན་
དགོས་པའི་ཕྱིར། དེར་ཐལ། །དེ་ཚད་མར་སོང་བའི་གཞལ་བྱའི་གཙོ་བོ་ཡིན་ན། ཕྱི་
དོན་ཡིན་དགོས་པའི་ཕྱིར་ཏེ། གཅིག་གི་གཉིས་ཤེས་མ་ཡིན་ཏེ། །དབང་པོའི་སེམས་
ནི་ངེས་ཕྱིར་རོ། །ཞེས་པའི་དོན་གྲུབ་པའི་ཕྱིར། །རྗེས་དཔག་ཚད་མར་སྒྲུབ་དགོས་ཀྱི་
ཕྱི་རྒོལ་གྱི་རྒྱུད་ཀྱི་རྗེས་སུ་དཔག་པའི་ཚད་མ་ཆོས་ཅན། ཁྱོད་ཀྱིས་ཁྱོད་རང་གསར་
དུ་མི་སླུ་བའི་རིག་པར་རྟོགས་པར་ཐལ། ཁྱོད་རང་ལས་ངེས་ཀྱི་ཚད་མ་ཡིན་པའི་ཕྱིར།
ཁྱབ་པ་ཁས། འདོད་ན། ཁྱོད་ཀྱིས་ཁྱོད་རང་རྟོགས་པར་ཐལ། འདོད་པའི་ཕྱིར། འདོད་
ན། ཁྱོད་ཀྱིས་རྗེས་དཔག་ཚད་མར་རྟོགས་པར་ཐལ། ཁྱོད་ཀྱིས་རྗེས་དཔག་ཚད་མར་
སྒྲུབ་དགོས་ཀྱི་ཕྱི་རྒོལ་གྱི་རྒྱུད་ཀྱི་རྗེས་དཔག་ཚད་མར་རྟོགས་པའི་ཕྱིར། འདོད་ན།
ཚོ་180 ~

རྗེས་དཔག་ཚད་མར་སྒྲུབ་པའི་རྟགས་བཀོད་པ་དོན་མེད་དུ་ཐལ། འདོད་པའི་ཕྱིར།
གྲངས་ཅན་གྱི་རྒྱུད་ཀྱི་རང་ལས་ངེས་ཀྱི་ཚད་མར་གྱུར་པའི་བློ་ཆོས་ཅན། ཁྱོད་ཀྱིས་
ཁྱོད་རང་རིག་པར་རྟོགས་པར་ཐལ། རང་ལས་ཀྱི་ཚད་མ་ཡིན་པའི་ཕྱིར། འདོད་ན།
གྲངས་ཅན་གྱིས་བློ་བདེ་སེམས་མེད་བེམ་པོར་མི་འདོད་པར་ཐལ། འདོད་པའི་ཕྱིར།
འདོད་ན། བློ་ཚུར་མཐོང་གི་མིག་ཤེས་ཀྱི་གཟུང་བྱ་ཡིན་པར་ཐལ། ཚུར་མཐོང་གི་
རྒྱུད་ཀྱི་གོམས་པ་ཅན་གྱི་དབང་མངོན་ལྟ་བུ་དེ། ཚུར་མཐོང་གི་མིག་ཤེས་ཀྱི་གཟུང་
བྱ་ཡིན་པའི་ཕྱིར། རྟགས་ཁས། འདིའི་ཕྱོགས་སྔ་སྨྲ་བ་པོ་དེས། ཚད་མ་ལ་རང་ངེས་
ཀྱི་ཚད་མས་ཁྱབ་པ་དང་། གཞན་ངེས་ཀྱི་ཚད་མས་ཁྱབ་པ་གཉིས་ཀ་ཁས་བླངས་པར་
ཐལ། སྦྱོར་བ་འགོད་ཚུལ་གཉིས་པ་རིགས་པའི་ཕྱིར། འདོད་ན། སྤྱོད་པ་བས་དེ་ལྟར་
ཁས་བླངས་པར་ཐལ་ལོ། །འདོད་ན། སྤྱོད་པ་པའི་ནང་ཚན་འགའ་ཞིག་གི་གྲུབ་མཐའ་
ཡིན་ན། སྤྱོད་པ་པའི་གྲུབ་མཐའ་ཡིན་པས་ཁྱབ་པར་ཐལ་ལོ། །འདོད་ན། སངས་རྒྱས་
པའི་ནང་ཚན་འགའ་ཞིག་གིས་ཁས་བླངས་པའི་གྲུབ་མཐའ་ཡིན་ན། སངས་རྒྱས་པའི་
གྲུབ་མཐའ་ཡིན་པས་ཁྱབ་པར་ཐལ་ལོ། འདོད་ན། སངས་རྒྱས་པས་དངོས་པོ་བདེན་
གྲུབ་དང་བདེན་མེད་གཉིས་ཀར་ཁས་བླངས་པར་ཐལ། འདོད་པའི་ཕྱིར། གཉིས་སྟོང་
རྟོགས་པའི་ཚད་མ་ཡོད་པར་ཐལ། སྦྱོར་བ་འགོད་ཚུལ་གསུམ་པ་དེ་རིགས་པའི་ཕྱིར།
འདོད་མི་ནུས་ཏེ། གནོད་བྱེད་བསྟན་ཟིན་པའི་ཕྱིར། བཞི་ཕ་ལ། རྣམ་མཁྱེན་ཆོས་
ཅན། ཁྱོད་ཤེས་པ་ཡིན་པར་རྟགས་ཀྱིས་སྒྲུབ་མི་དགོས་པར་ཐལ། དེ་ལྟར་དུ་ཁྱོད་
རང་ཉམས་སུ་མྱོང་བའི་རང་རིག་གིས་རྟོགས་པའི་ཕྱིར། འདོད་ན། བློ་ཤེས་པར་སྒྲུབ་
པའི་རྟགས་ཡང་དག་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། མུ་སྟེགས་
གྲངས་ཅན་པ་དེས་བློ་བདེ་སེམས་མེད་བེམ་པོར་འདོད་པའི་ཕྱིར། རྣམ་མཁྱེན་ཆོས་
-181 ~

ཅན། ཚད་མ་ཡིན་པར་ཁྱོད་རང་ཉམས་སུ་མྱོང་བའི་རང་རིག་མངོན་སུམ་གྱིས་མ་
རྟོགས་པར་ཐལ། དེ་ལྟར་དུ་ཐ་སྙད་པའི་ཚད་མ་གཞན་ལ་བརྟེན་ནས་ངེས་དགོས་པའི་
ཕྱིར་ཏེ། ཁྱོད་ཚད་མར་སྒྲུབ་པའི་རྟགས་ཡང་དག་ཡོད་པའི་ཕྱིར། འདོད་མི་ནུས་ཏེ།
རྣམ་མཁྱེན་ཡིན་པའི་ཕྱིར། སྔོན་འཛིན་དབང་པོའི་མངོན་སུམ་ཚད་མ་དེ། ཚད་མ་
ཡིན་པར་ཁོ་རང་ཉམས་སུ་མྱོང་བའི་རང་རིག་མངོན་སུམ་གྱིས་རྟོགས་པ་ཡིན་པར་
ཐལ། དེ་ཉམས་སུ་མྱོང་བའི་རང་རིག་མངོན་སུམ་དེས་དེ་རྟོགས་པའི་ཕྱིར། མ་གྲུབ་ན།
དེ་ཉམས་སུ་མྱོང་བའི་རང་རིག་ཆོས་ཅན། ཁྱོད་ཀྱིས་དེ་རྟོགས་པར་ཐལ།ཁྱོད་ཀྱིས་
དེ་ཤེས་པར་རྟོགས་པའི་ཕྱིར། རྟགས་གསལ་དངོས། ཊཱིཀྐར། གལ་ཏེ་རང་ངེས་དང་།
གཞན་ངེས་ཞེས་པ་དེ་ཅི། ཡུལ་ཤེས་གཉིས་ལས། ཡུལ་ལ་རང་སྟོབས་ཀྱིས་ངེས་པ་
འདྲེན་མི་འདྲེན་གྱི་དབང་ལས་ཡིན་ནམ། འོན་ཏེ་ཡུལ་ཅན་ལས་ཡིན། དང་པོ་ལྟར་ན།
ངེས་བྱེད་ཀྱི་ཚད་མ་ཕྱི་མ་བཅད་ཤེས་སུ་ཐལ་བ་དང་། ཚད་མས་ཀྱང་རང་ཡུལ་གྱི་ཆ་
གང་ལ་ཡང་རང་སྟོབས་ཀྱིས་ངེས་པ་མི་འདྲེན་ན། ཐེ་ཚོམ་རྐྱང་པ་ཅན་དུ་འགྱུར་ལ། དེ་
ལྟར་ན་དོགས་པ་ཅུང་ཟད་ཀྱང་མི་གཅོད་པས་ཚད་མར་མི་རུང་བའི་ཕྱིར་རོ། །ཞེས་
པའི་དོན་ནི། དོན་ལ་ཤིང་ཡིན་ཞིང་། རྟོག་པས་ཤིང་ཡིན་མིན་ཐེ་ཚོམ་ཟ་དུས་ཀྱི་རྒྱང་
རིང་པོའི་ཤིང་འཛིན་དབང་པོའི་མངོན་སུམ་དེའི་གཞལ་བྱའི་བདག་ཉིད་མཐར་ཐུག་པ་
ཡུལ་སྟེང་ན་གནས་པ་མེད་ན། དེ་མི་འབྱུང་བར་རྟོགས་པའི་དོན་ནི་རྒྱང་རིང་པོའི་ཡལ་
ག་ལོ་འདབ་དང་ལྡན་པ་དེ་ཉིད་ལ་ངེས་པ་རང་སྟོབས་ཀྱིས་འདྲེན་པར་ནུས་པ་ལ་བྱེད་
རིགས་པ་ཡིན་པར་ཐལ། སྐབས་འདིའི་རང་ལས་ངེས་དང་གཞན་ལས་ངེས་ཀྱི་དོན།
ཡུལ་ལ་རང་སྟོབས་ཀྱིས་འདྲེན་པ་དང་། མི་འདྲེན་པ་ལ་བྱེད་པའི་ཕྱིར། འདོད་ན། དེ་
འདྲ་བའི་དབང་པོའི་མངོན་སུམ་ཚད་མ་དེ་དང༌། དེའི་གཞལ་བྱའི་བདག་ཉིད་མཐར་
182

ཐུག་པ་ཡུལ་སྟེང་ན་གནས་པ་མེད་ན། དེ་མི་འབྱུང་བར་རྟོགས་པའི་ཚད་མ་གཉིས་དེའི་
ཡུལ་གྱི་གཙོ་བོ་རྒྱང་རིང་པོའི་ཡལ་ག་ལོ་འདབ་དང་ལྡན་པ་དེ་ཉིད་ལ་གཞན་ངེས་ཡིན་
པར་ཐལ། འདོད་པའི་ཕྱིར། འདོད་ན། ཚད་མ་ཕྱི་མ་དེ་བཅད་ཤེས་སུ་ཐལ། འདོད་པ་
གང་ཞིག སྔར་གྱི་མངོན་སུམ་དེ་ཉིད་ཀྱིས་རྟོགས་ཟིན་པའི་ཕྱིར། མ་གྲུབ་ན། དེས་
རང་ཡུལ་གྱི་ཆ་གང་ལ་ཡང་ངེས་པ་ཅུང་ཟད་ཀྱང་མི་འདྲེན་པར་ཐལ། འདོད་པའི་ཕྱིར།
འདོད་ན།དེ་ཐེ་ཚོམ་རྐྱང་པ་ཅན་དུ་ཐལ། འདོད་པའི་ཕྱིར།འདོད་ན།བསལ་བྱ་ལོག་
རྟོག་ཅུང་ཟད་ཀྱང་མི་གཅོད་པར་ཐལ། འདོད་པའི་ཕྱིར། འདོད་ན། ཚད་མའི་བྱ་བ་ཅུང་
ཟད་ཀྱང་མི་བྱེད་པར་ཐལ། འདོད་པའི་ཕྱིར། ཞེས་པ་ནི། གཞན་དག་གིས་རྟོགས་པར་
དཀའ་བའི་གནས་སུ་འདུག་པས། རྒྱལ་ཚབ་དམ་པའི་དགོངས་པ་གོ་སླའི་ཕྱིར་ཁོ་
བོས་ལེགས་པར་བཤད་པ་ཡིན་ལ། གཞན་རྣམས་ནི་གོ་སླ་བ་དང་། ཡི་གེ་མང་གི་
དོགས་པས་འཇིགས་པས་རེ་ཞིག་བཞག་གོ༈ །བསྒྲུབ་བྱའི་རྗེས་འགྲོ་ཕྱིར་འབྲས་བུ།
ཞེས་པའི་སྐབས་སུ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་ཁྱད་པར་
ལ་བཏགས་ནས་སུན་འབྱིན་པར་བྱེད་པའི་སུན་འབྱིན་ལྟར་སྣང་དེ་འབྲས་མཚུངས་ཀྱི་ལྟག་
ཆོད་ཀྱི་མཚན་ཉིད་ཡིན་ནོ་ཞེ་ན། བྱས་པ་སྒྲ་རྟག་པར་སྒྲུབ་པའི་འགལ་རྟགས་མ་ཡིན་
པར་ཐལ། སྒྲའི་བྱས་པའང་དེ་སྒྲུབ་ཀྱི་འགལ་རྟགས་མ་ཡིན། བུམ་པའི་བྱས་པའང་དེ་
སྒྲུབ་ཀྱི་འགལ་རྟགས་མ་ཡིན་པའི་ཕྱིར་ཞེས་པའི་ཐལ་འགྱུར་འདི་འབྲས་མཚུངས་ཀྱི་
ལྟག་ཆོད་དུ་ཐལ། བྱས་པ་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་མ་ཡིན་
པར་ཐལ། སྒྲའི་བྱས་པའང་དེ་སྒྲུབ་ཀྱི་རྟགས་ཡང་དག་མ་ཡིན། བུམ་པའི་བྱས་པའང་
དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར་ཞེས་པའི་ཐལ་འགྱུར་འདི་འབྲས་མཚུངས་
ཀྱི་ལྟག་ཆོད་ཡིན་པའི་ཕྱིར། དེར་ཐལ། རྩོལ་བྱུང་དུང་སྒྲ་མི་རྟག་པར་སྒྲུབ་པའི་རྟགས་
~183-

ཡང་དག་མ་ཡིན་པར་ཐལ། སྔར་མེད་གསར་བྱུང་གི་རྩོལ་བྱུང་ཡང་དེ་སྒྲུབ་ཀྱི་རྟགས་
ཡང་དག་མ་ཡིན། སྔར་ཡོད་རྐྱེན་གྱིས་གསལ་བའི་རྩོལ་བྱུང་ཡང་དེ་སྒྲུབ་ཀྱི་རྟགས་
ཡང་དག་མ་ཡིན་པའི་ཕྱིར་ཞེས་པ་ནི་དེ་ཡིན་པའི་ཕྱིར་རོ། །རྩ་བར་འདོད་ན། སོང་
མོད། དེ་ཆོས་ཅན། མཚན་ཉིད་དེ་ཡིན་པར་ཐལ། འདོད་པའི་ཕྱིར། འདོད་ན། བྱས་པ་
སྒྲ་རྟག་པར་སྒྲུབ་པའི་རྟགས་ཡང་དག་ཏུ་ཐལ། འདོད་པའི་ཕྱིར། སྦྱོར་འགོད་ལ། བྱས་
པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། བྱས་པ་དེ་སྒྲུབ་ཀྱི་ཚུལ་
གསུམ་ཡིན་པའི་ཕྱིར་ཞེ་ན། འདིའི་ཕྱོགས་སྔ་སྨྲ་བ་པོ་དེས་སྒྲ་རྟག་པར་བདེན་ཞེན་
གྱིས་འདོད་པར་ཐལ། སྦྱོར་བ་དེ་རིགས་པའི་ཕྱིར། འདོད་མི་ནུས་ཏེ། བྱེ་བྲག་པས་སྒྲ་
མི་རྟག་པར་འདོད་པའི་ཕྱིར། ༈ སྒྲ་མ་གྲུབ་ཀྱང་དངོས་པོ་ནི། ཞེས་པའི་སྐབས་སུ།
རྟགས་ཀྱི་སྒྲ་དོན་གཉིས་ཀྱི་ནང་ནས་དོན་གཙོ་ཆེ་སྟེ། ཕྱི་རྒོལ་འུག་པ་པ་ལ་སངས་
6
རྒྱས་པས། འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། ལུས་ཅན་ཡིན་པའི་ཕྱིར།
ཞེས་བཀོད་པའི་ཚེ། རེག་བྱ་ཅན་དེ་བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་
པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཞེས་གསུངས་ཤིང་། རེག་བྱ་ཅན་དེ།
སྤྱིར་བྱེ་བྲག་པའི་ངོར། རྟགས་ཡང་དག་མ་ཡིན་ཏེ། རིག་པ་ཅན་པ་དེས་འབྱུང་བཞིའི་
རྡུལ་ཕྲན་རྟག་པར་བདེན་ཞེན་གྱིས་འདོད་པའི་ཕྱིར། སངས་རྒྱས་པས་དེ་ལྟར་བཀོད་
པའི་ཚེ་ན་ཡིན་ཏེ།སྔ་རྒོལ་གཏན་ཚིགས་འགོད་པའི་དུས་ལ་ཤིན་ཏུ་མཁས་པའི་ཕྱིར།
ཞེས་གསུངས། སྔ་རྒོལ་སངས་རྒྱས་པས། ཕྱི་རྒོལ་འུག་པ་པའི་ངོར། འབྱུང་བཞི་
རྡུལ་ཕྲན་ཆོས་ཅན། མི་རྟག་སྟེ། རེག་བྱ་ཅན་ཡིན་པའི་ཕྱིར་ཞེས་བཀོད་པའི་ཚེ། རེག་
བྱ་ཅན་ཆོས་ཅན། འུག་པ་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་
ཡང་དག་མ་ཡིན་པར་ཐལ། དེའི་ངོར་འབྱུང་བཞིའི་རྡུལ་ཕྲན་ཁྱོད་ཡིན་པ་གང་ཞིག
- 184 -

དེའི་ངོར་འབྱུང་བཞིའི་རྡུལ་ཕྲན་རྟག་པ་ཡིན་པའི་ཕྱིར། དང་པོ་གྲུབ་པར་ཐལ། དེ་དེའི་
ངོར་ཕྱོགས་ཆོས་ཡིན་པའི་ཕྱིར། གཉིས་པ་གྲུབ་པར་ཐལ། དེའི་ངོར་རྟག་པ་དང་རེག་
བྱ་ཅན་ལ་གཞི་མཐུན་ཡོད་པའི་ཕྱིར་ཏེ། རེག་བྱ་ཅན་མ་ཡིན་པ་དེ་དེའི་ངོར་སྒྲ་རྟག་
པར་སྒྲུབ་པའི་མཐུན་ཕྱོགས་ལ་རྣམ་པ་གཉིས་སུ་འཇུག་པའི་ཕྱིར་ཏེ། ཕྱོགས་ཆོས་
མཐུན་ཕྱོགས་ཡོད་མེད། ཅེས་སོགས་དང༌། མི་རྟག་རྩོལ་བྱུང་རེག་མིན་པ། ཞེས་
སོགས་ཀྱི་དོན་ཡོད་པའི་ཕྱིར། ཡང་དེའི་ངོར་དེ་སྒྲུབ་ལ་རེག་བྱ་ཅན་རྟགས་སུ་བཀོད་
པའི་ཚེ་ན། རེག་བྱ་ཅན་དེ་ཆོས་ཅན།བྱེ་བྲག་པས་ཁྱོད་མི་རྟག་པ་ཡིན་པར་ཚད་མའི་
སྟོབས་ཀྱིས་ངེས་པ་ཡིན་པར་ཐལ། དེའི་ངོར་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། འདོད་མི་ནུས་ཏེ། དེའི་ངོར་ཁྱོད་དང་རྟག་པའི་གཞི་མཐུན་ཡོད་པའི་ཕྱིར། སངས་
རྒྱས་པས་དེའི་ངོར། དེ་སྒྲུབ་ལ་རེག་བྱ་ཅན་རྟགས་སུ་བཀོད་པའི་ཚེ། སངས་རྒྱས་པ་
དེ་དེ་སྒྲུབ་ཀྱི་སྔ་རྒོལ་སྐྱོན་ཅན་ཡིན་པར་ཐལ། དེའི་ཚེ་རེག་བྱ་ཅན་དེ།དེ་ལྟར་སྒྲུབ་
པའི་གཏན་ཚིགས་སྐྱོན་ཅན་ཡིན་པའི་ཕྱིར། ཁྱབ་སྟེ། གཏན་ཚིགས་ལྟར་སྣང་གཞན་
དག་ལ། ཞེས་སོགས་ཀྱི་དོན་ཡོད་པའི་ཕྱིར་ཞེ་ན། སྔ་རྒོལ་སངས་རྒྱས་པས་ཕྱི་རྒོལ་
མུ་སྟེགས་བྱེད་ཀྱི་ངོར། ཉེར་ལེན་གྱི་ཕུང་པོ་ཆོས་ཅན། གང་ཟག་གི་བདག་མེད་དེ།
གང་ཟག་གི་བདག་ཚད་མས་མ་དམིགས་པའི་ཕྱིར་ཞེས་བཀོད་པའི་ཚེ། སངས་རྒྱས་
པ་དེའི་ངོར་དེ་སྒྲུབ་ཀྱི་སྔ་རྒོལ་སྐྱོན་ཅན་དུ་ཐལ། དེའི་ཚེ་དེ་ཕྱི་རོལ་པའི་ངོར་དེ་སྒྲུབ་
ཀྱི་རྟགས་ཡང་དག་མ་ཡིན་པའི་ཕྱིར། ཁྱབ་གསལ་ཁས། མ་གྲུབ་ན། དེའི་ཚེ་གང་ཟག་
གི་བདག་ཚད་མས་མ་དམིགས་པ་ཆོས་ཅན། ཕྱི་རོལ་པས་ཁྱོད་ཀྱིས་རྟགས་ཀྱིས་དེ་
ལྟར་སྒྲུབ་པའི་ཚུལ་གསུམ་ཚད་མའི་སྟོབས་ཀྱིས་ངེས་པར་ཐལ། ཁྱོད་དེའི་ངོར་དེ་ལྟར་
སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། དེ་ཆོས་ཅན། ཕྱི་རོལ་པ་དེས་
~185 ~

ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཚད་མས་ངེས་པར་ཐལ།
འདོད་པའི་ཕྱིར། འདོད་ན། དེས་གང་ཟག་གི་བདག་མེད་ཚད་མས་ངེས་པར་ཐལ།
འདོད་པའི་ཕྱིར། འདོད་ན། མ་ཡིན་པར་ཐལ། ཕྱི་རོལ་པ་དེས་གང་ཟག་གི་བདག་ཡོད་
པར་ཁས་ལེན་པའི་ཕྱིར་ཏེ། དེ་ཕྱི་རོལ་པ་ཡིན་པའི་ཕྱིར་རོ། །མ་གྲུབ་ན། དེར་ཐལ།
ཕྱི་རོལ་པ་ཡོད་པའི་ཕྱིར། བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་གཏན་ཚིགས་ཡང་དག་འགོད་པ་སྐབས་སུ་བབས་པའི་དུས་མི་སྲིད་པར་ཐལ། དེའི་
ངོར་རེག་བྱ་ཅན་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཏུ་སོང་
བའི་ཚེ། རེག་བྱ་ཅན་དེ་དེའི་ངོར་དེ་ལྟར་སྒྲུབ་པའི་རྟགས་ཡང་དག་མ་ཡིན་པའི་ཕྱིར་
ཞེ་ན། ཕྱི་རོལ་པའི་ངོར་ཉེར་ལེན་གྱི་ཕུང་པོ་གང་ཟག་གི་བདག་མེད་དུ་སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་དུས་མི་སྲིད་པར་ཐལ། གང་ཟག་གི་
བདག་་ཚད་མས་མ་དམིགས་པ་དེ། དེའི་ངོར་དེ་སྒྲུབ་ཀྱི་རྟཌ་ཡང་དག་ཏུ་སོང་བའི་ཚེ།
དེ་དེའི་ངོར་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར་རོ། འདོད་ན། སྲིད་པར་ཐལ།
དེས་དེ་ལྟར་སྒྲུབ་པའི་ཚུལ་གསུམ་ཚད་མས་ངེས་ནས་བསྒྲུབ་བྱ་ལ་ཤེས་འདོད་དང་ལྡན་
པའི་དུས་སྲིད་པའི་ཕྱིར་ཏེ། དེའི་རྒྱུད་ལ་གང་ཟག་གི་བདག་མེད་པར་རྟོགས་པའི་རྗེས་
དཔག་སྐྱེ་བའི་དུས་སྲིད་པའི་ཕྱིར། ཕྱི་རོལ་བས་གང་ཟག་གི་བདག་ཚད་མས་མ་
དམིགས་པའི་རྟགས་ཀྱིས། ཉེར་ལེན་ཀྱི་ཕུང་པོ་གང་ཟག་གི་བདག་མེད་དུ་སྒྲུབ་པའི་
ཚུལ་གསུམ་ཚད་མས་ངེས་ནས་བསྒྲུབ་བྱ་ལ་ཤེས་འདོད་དང་ལྡན་པའི་ཚེ། གང་ཟག་
གི་བདག་ཚད་མས་མ་དམིགས་པ་ཆོས་ཅན། ཕྱི་རོལ་པས་དེར་ཉེར་ལེན་གྱི་ཕུང་པོ་
གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། ཕྱི་རོལ་པ་དེས་
ཁྱོད་ཀྱི་རྟགས་ཀྱིས་དེ་ལྟར་སྒྲུབ་པའི་ཚུལ་གསུམ་ཚད་མས་ངེས་ནས། དེས་དེ་སྒྲུབ་
~ 186 ~

ཀྱི་བསྒྲུབ་བྱ་ལ་ཤེས་འདོད་དང་ལྡན་པའི་ཕྱིར་ཞེ་ན། བྱས་པའི་རྟགས་ཀྱིས་སྒྲ་མི་རྟག་
པར་སྒྲུབ་པའི་ཚུལ་གསུམ་ཚད་མས་མ་ངེས་པའི་གང་ཟག་དེས་བྱས་པའི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་ནས། དེས་སྒྲ་མི་རྟག་པ་ལ་ཤེས་
འདོད་དང་ལྡན་པའི་ཚེ། བྱས་པ་ཆོས་ཅན། རྒོལ་བ་དེའི་ངོར་སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་མ་ངེས་པའི་གང་ཟག་དེས། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚུལ་གསུམ་ཚད་མས་ངེས་ནས་དེས་སྒྲ་མི་རྟག་པ་ལ་ཤེས་འདོད་དང་ལྡན་པའི་
ཕྱིར། འཁོར་གསུམ། དེ་ལ་ཁོ་ན་རེ། གཏན་ཚིགས་མ་གྲུབ་སྟེ། བྱས་པའི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་མ་ངེས་པའི་གང་ཟག་དེས། དེ་ལྟར་
སྒྲུབ་པར་བྱེད་པའི་ཚུལ་གསུམ་ཚད་མས་ངེས་ནས། དེས་སྒྲ་མི་རྟག་པ་ལ་ཤེས་འདོད་
དང་ལྡན་པའི་ཚེ། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་མ་ངེས་པའི་གང་
ཟག་དེ། ཚུལ་གསུམ་ཚད་མས་ངེས་པའི་གང་ཟག་ཡིན་པའི་ཕྱིར་ཞེ་ན། སྔ་མ་ལ་ཡང་
མཚུངས་ཏེ། ཕྱི་རོལ་པས་ཉེར་ལེན་གྱི་ཕུང་པོ་གང་ཟག་གི་བདག་མེད་དུ་སྒྲུབ་པའི་
ཚུལ་གསུམ་ཚད་མས་ངེས་ནས་ཕྱི་རོལ་པ་དེས་དེ་སྒྲུབ་ཀྱི་བསྒྲུབ་བྱ་ལ་ཤེས་འདོད་དང་
ལྡན་པའི་ཚེ། ཕྱི་རོལ་པ་དེ་ཕྱི་རོལ་པ་མ་ཡིན་པའི་ཕྱིར་ཏེ། ཕྱི་རོལ་པ་དེ་དཀོན་
མཆོག་གསུམ་ལ་སྐབས་སུ་སོང་བའི་ཚེ། ཕྱི་རོལ་པ་དེ་ཕྱི་རོལ་པ་མ་ཡིན་པའི་ཕྱིར་
ཏེ། ཕྱི་རོལ་པ་ཡིན་ན། དཀོན་མཆོག་གསུམ་ལ་སྐྱབས་སུ་འགྲོ་བཞིན་པ་མ་ཡིན་
དགོས་པའི་ཕྱིར་ཏེ། ཕྱི་ནང་གི་ཁྱད་པར་ནི་སྐྱབས་འགྲོའི་སྒོ་ནས་འབྱེད་པར་ཤན་ཏི་
པ་སོགས་ཀྱིས་བཤད་པ་དེ་རིགས་པའི་ཕྱིར། ཁོ་ན་རེ། བྱས་པ་ཆོས་ཅན། གྲངས་
ཅན་གྱི་ངོར། སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་སོང་བའི་ཚེ། དེའི་ངོར་དེ་
-187 ~

སྒྲུབ་ཀྱི་རྟགས་ཡང་དག་ཡིན་པར་ཐལ། བྱས་པ་སྒྲ་མི་རྟག་པར་སྒྲུབ་པ་ལ་རྟགས་ཡང་
དག་ཏུ་སོང་བཞིན་པའི་དུས་ཀྱི་གྲངས་ཅན་དེའི་ངོར། སྒྲ་མི་རྟག་པར་སྒྲུབ་པའི་རྟགས་
ཡང་དག་ཡིན་པའི་ཕྱིར་ཞེ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་མ་ངེས་པའི་གང་ཟག་གི་ངོར། སྒྲ་མི་རྟག་པར་སྒྲུབ་པའི་རྟགས་ཡང་
དག་ཏུ་སོང་བའི་ཚེ། དེའི་ངོར་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། བྱས་པ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཏུ་སོང་བའི་དུས་ཀྱི་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་མ་ངེས་པའི་རྒོལ་བའི་ངོར། སྒྲ་མི་རྟག་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། རྟགས་ཁྱབ་ཁས། འདོད་ན། སྒྲ་མི་རྟག་པར་སྒྲུབ་པའི་ཚུལ་གསུམ་
ཚད་མས་མ་ངེས་པའི་རྒོལ་བའི་ངོར། སྒྲ་མི་རྟག་སྒྲུབ་ལ་བྱས་པ་རྟགས་སུ་སོང་བའི་
ཚེ། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་མ་ངེས་པའི་
རྒོལ་བའི་ངོར། སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ། སྒྲ་མི་རྟག་
པར་སྒྲུབ་པའི་ཚུལ་གསུམ་ཚད་མས་མ་ངེས་པའི་གང་ཟག་གིས་སྒྲ་མི་རྟག་པར་སྒྲུབ་
པའི་ཚུལ་གསུམ་ཚད་མས་མ་ངེས་པའི་ཕྱིར། རྩ་བའི་ཁྱབ་པ་འགལ་ཏེ། བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཏུ་སོང་བའི་དུས་ཀྱི་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་མ་ངེས་པའི་རྒོལ་བ་དེ་ནི། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་
མས་ངེས་པའི་གང་ཟག་དེ་ཡིན་པའི་ཕྱིར་ཞེ་ན། གཞན་ལ་ཡང་མཚུངས་ཏེ། བྱས་པ་
སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་སོང་བའི་དུས་ཀྱི་གྲངས་ཅན་དེ་ནི་གྲངས་
ཅན་མ་ཡིན་པའི་ཕྱིར་ཏེ། གྲངས་ཅན་སངས་རྒྱས་པའི་དུས་ཀྱི་གྲངས་ཅན་དེ་གྲངས་
ཅན་མ་ཡིན་པའི་ཕྱིར། ཁ་ཅིག སངས་རྒྱས་པས་འུག་པ་པ་ལ་འབྱུང་བཞིའི་རྡུལ་ཕྲན་
མི་རྟག་པར་སྒྲུབ་པ་ལ་རེག་བྱ་ཅན་རྟགས་སུ་བཀོད་པའི་ཚེ། རེག་བྱ་ཅན་དེ་རྒོལ་བ་
188~

དེའི་ངོར། དེ་སྒྲུབ་ཀྱི་རྟགས་ཡང་དག་ཡིན་པར་ཐལ། དེའི་དུས་ཀྱི་བྱེ་བྲག་པ་དེ་བྱེ་
བྲག་པ་མ་ཡིན་པའི་ཕྱིར་ཞེ་ན།འོ་ན།དེའི་ཚེ་ལུས་ཅན་ཞེས་པའི་སྒྲ་དེ་བྱེ་བྲག་པའི་
ངོར། འབྱུང་བཞིའི་རྡུལ་ཕྲན་ལ་ཡང་དངོས་སུ་འཇུག་པར་ཐལ། དེའི་དུས་ཀྱི་བྱེ་བྲག་
པ་དེ། བྱེ་བྲག་པ་མ་ཡིན་པའི་ཕྱིར། ཁ་ཅིག་ན་རེ། སོགས་ཁོང་ནས་ཐོགས་བཅས་
བཟུང་ལ། ཐོགས་བཅས་དེ་འུག་པ་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་ཕྱོགས་ཆོས་ཡིན་ནོ་ཞེས་གསུངས། དེ་མ་ཡིན་པར་ཐལ། བྱེ་བྲག་པའི་ངོར
འབྱུང་བཞིའི་རྡུལ་ཕྲན་ཐོགས་བཅས་མ་ཡིན་པའི་ཕྱིར་ཏེ།རྒོལ་བ་དེས་དེ་རྣམས་ལ་
སྒྲིབ་ཐོགས་ཀྱི་འབྲས་བུ་མེད་ཕར་འདོད་པའི་ཕྱིར་ཏེ། མ་མཐོང་བ་ལ་འབྲས་མེད་པ། །
མཐོང་ནས་ཡན་ལག་ཅན་སྒྲུབ་འདོད། །ཅེས་པའི་ལུང་དོན་གྲུབ་པའི་ཕྱིར། རང་གི་
ལུགས་ནི། རྟགས་ཀྱི་མིང་དོན་གཉིས་ཀྱི་ནང་ནས་དོན་གཙོ་ཆེ་བ་ཡིན་ཏེ། སྒྲ་དེ་བྱས་
པ་ཞེས་པའི་ངག་གི་བརྗོད་བྱར་མ་གྲུབ་ཀྱང་། བྱས་པ་སྒྲའི་སྟེང་དུ་འགོད་ཚུལ་དང་
མཐུན་པར་ཡོད་པའི་ཚེ། དེའི་རྟགས་ཀྱིས་དེ་ལྟར་སྒྲུབ་པའི་ཕྱོགས་ཆོས་གྲུབ་པར་
འགྱུར་བའི་ཕྱིར། དཔེར་ན། འུག་པ་པ་ལ་སངས་རྒྱས་པས་འབྱུང་བཞིའི་རྡུལ་ཕྲན་མི་
རྟག་པར་སྒྲུབ་པ་ལ། ལུས་ཅན་རྟགས་སུ་ཀོད་པའི་ཚེ། །རྒོལ་བ་དེའི་ངོར་དེ་དེ་སྒྲུབ་ཀྱི་
ཕྱོགས་ཆོས་ཡིན་པའི་ཕྱིར། ཞེས་པ་ནི་ཐར་ལམ་གསལ་བྱེད་ཀྱི་ལུགས་སོ། ༈ །དགྲ་
བཅོམ་སེམས་གང་ཡིན་དེ་ཡང༌། །ཞེས་པའི་སྐབས་སུ། དགྲ་བཅོམ་ཐ་མའི་སེམས་
ཆོས་ཅན། ཐ་མལ་པའི་འཆི་སེམས་རིགས་འདྲ་ཕྱི་མ་མཚམས་མི་སྦྱོར་བར་སྒྲུབ་པའི་
རྟགས་ཆོས་གཉིས་ལྡན་གྱི་མཐུན་དཔེ་ཡང་དག་མ་ཡིན་པར་ཐལ། དེ་ལྟར་དུ་ཚད་
མས་མ་གྲུབ་པའི་ཕྱིར། །ཞེ་ན། འོ་ན་རྒྱང་འཕེན་པས། སྦྱོར་བ་དེའི་གསལ་བ་ཁས་
བླངས་པར་ཐལ། སྦྱོར་བ་དེ་གཞུང་དེའི་དོན་སྦྱོར་རྣམ་དག་ཡིན་པའི་ཕྱིར། འདོད་
189~

ན། །རྒྱང་འཕེན་པ་དེས། རྟགས་ཡང་དག་ཡོད་པར་འདོད་པར་ཐལ། འདོད་པའི་ཕྱིར།
འདོད་ན། མི་རིགས་པར་ཐལ། གལ་ཏེ་ལ་ལ་དག་ཏུ་ནི། །འཁྲུལ་ཕྱིར་ཡིད་བརྟན་མེད་
ཅེ་ན། །ཞེས་པའི་དོན་ཡོད་པའི་ཕྱིར་རོ། །རྒྱང་འཕེན་གྱིས། རྗེས་དཔག་ཚད་མ་དང་།
སྤྱི་མཚན་གཞལ་བྱར་འདོད་པར་ཐལ། དེས་རྟགས་ཡང་དག་ཡོད་པར་འདོད་པའི་
ཕྱིར། འདོད་མི་ནུས་ཏེ། མེད་པ་གཞལ་བྱ་མ་ཡིན་ཕྱིར། །གཅིག་ཉིད་ཅེ་ན། ཞེས་
སོགས་རྒྱང་འཕེན་དགག་པའི་ཕྱིར་དུ་བརྩམས་པའི་ཕྱིར་ཞེ་ན། རྒྱང་འཕེན་པས་རྟགས་
ཡང་དག་ཡོད་པར་འདོད་པར་ཐལ། འགལ་དང་དེ་ནི་ཐབས་བཅས་པ། ཞེས་སོགས་
རྒྱང་འཕེན་དགག་པའི་ཕྱིར་དུ་བརྩམས་པའི་ཕྱིར། རྒྱང་འཕེན་པས་འབྲས་བུ་རྒྱུ་མེད་
དུ་འདོད་པར་ཐལ། ཇི་ལྟར་ཚེར་མ་ལ་སོགས་ཀྱི། །རྣོ་བ་ཉིད་སོགས་རྒྱུ་མེད་པ། །ཞེས་
སོགས་རྒྱང་འཕེན་པ་དགག་པའི་ཕྱིར་དུ་གསུངས་པའི་ཕྱིར། འདོད་ན། རྒྱང་འཕེན་པ་
དེས། འབྲས་བུ་རྒྱུའི་དུས་ན་ཡོད་པར་ཁས་བླངས་པར་ཐལ། རྩ་སོགས་རྩེ་ན་གླང་
ཆེན་བརྒྱ། །ཞེས་སོགས་རྒྱང་འཕེན་དགག་པའི་ཕྱིར་དུ་བརྩམས་པའི་ཕྱིར་རོ། དེས་
ན་རྒྱང་འཕེན་པས་ཚུལ་གསུམ་པ་ཅན་གྱི་གཏན་ཚིགས་ཡང་དག་དང་། འབྲས་བུ་
རྣམས་ལ་རིགས་འདྲ་སྔ་མའི་རྒྱུ་མེད་པར་འདོད་ཅིང་། རྟགས་ཡང་དག་དང་། འབྲས་
བུ་རྣམས་ལ་རྒྱུ་ཡོད་པར་འདོད་པའམ། ཡང་ན་རྒྱང་འཕེན་གྱི་ནང་ཚན་འགའ་ཞིག་དེ་
རྣམས་མེད་པར་འདོད་ཅིང་། འགའ་ཞིག་གཏན་ཚིགས་ཡང་དག་སོགས་ཡོད་པར་
འདོད་པ་དགག་པའི་ཕྱིར་དུ་འདིར་ཡང་རིགས་པ་མི་འདྲ་བ་དུ་མ་གསུངས་པར་སེམས་
སོ། །སྐབས་འདིར་མཁས་པ་ཁ་ཅིག་ན་རེ། ལྷག་མེད་ཀྱི་གནས་སྐབས་སུ་རིག་པ་
རྒྱུན་མི་འཆད་དེ། ལྷག་མེད་ཀྱི་གནས་སྐབས་ན། དགྲ་བཅོམ་པའི་རྒྱུད་ཀྱི་མངོན་པར་
རྟོགས་པ་ཡོད་པའི་ཕྱིར་ཏེ། དེ་ན་དགྲ་བཅོམ་པའི་སྤངས་པ་ཡོད་པ་གང་ཞིག དགྲ་
~190~

བཅོམ་པ་སྤངས་རྟོགས་འབྲལ་མི་རུང་ཡིན་པའི་ཕྱིར། གཏན་ཚིགས་དང་པོ་གྲུབ་སྟེ།
དེ་ན་མྱང་འདས་ཡོད་པའི་ཕྱིར། གཉིས་པ་གྲུབ་སྟེ། དགྲ་བཅོམ་པའི་སྤངས་རྟོགས་
ཉམས་པ་མི་སྲིད་པའི་ཕྱིར། དགྲ་བཅོམ་པའི་རྒྱུད་ཀྱི་སྙིང་རྗེ་དེ་མཐའ་མེད་དུ་འཕེལ་
བ་མ་ཡིན་པར་ཐལ། སྙིང་རྗེ་ལ་ཕྱི་མཐའ་ཡོད་པའི་ཕྱིར། གཞན་ཡང་། ལྷག་མེད་ཀྱི་
གནས་སྐབས་ན་རིག་པ་ཡོད་པར་ཐལ། དེ་ན་དགྲ་བཅོམ་པ་ཡོད་པའི་ཕྱིར་ཏེ། ལྷག་
མེད་ཀྱི་མྱང་འདས་ཐོབ་པའི་གང་ཟག་ཡོད་པའི་ཕྱིར་ཏེ། ལྷག་མེད་ཀྱི་མྱང་འདས་དེ་
ཐེག་དམན་སློབ་པ་རྣམས་ཀྱི་འཐོབ་བྱ་ཡིན་པའི་ཕྱིར། ཞེས་གསུངས། སེམས་ཅན་
ཐམས་ཅད་སངས་རྒྱས་པའི་དུས་སྲིད་པར་ཐལ། ལྷག་མེད་མྱང་འདས་ལ་གནས་པའི་
དགྲ་བཅོམ་ཡོད་པའི་ཕྱིར། རྟགས་ཁས། འདོད་ན། རིགས་ཆད་ཀྱི་སེམས་ཅན་མི་
སྲིད་པར་ཐལ། འདོད་པའི་ཕྱིར། འདོད་ན། དྲི་བཅས་ཀྱི་སེམས་བདེན་སྟོང་རང་
བཞིན་གནས་རིགས་སུ་ཐལ་ལོ། །འདོད་ན། སེམས་བདེན་པར་མེད་པར་ཐལ། འདོད་
པའི་ཕྱིར། དགྲ་བཅོམ་ཐ་མ་མེད་པར་ཐལ། ལྷག་མེད་ཀྱི་གནས་སྐབས་ན་ཡང་དགྲ་
བཅོམ་ཡོད་པའི་ཕྱིར། འདོད་ན། 1 གང་ལས་
མཚམས་སྦྱོར་མེད་པར་འདོད། །ཅེས་པའི་དོན་མ་གྲུབ་པར་ཐལ། འདོད་པའི་ཕྱིར།
ལྷག་མེད་ཀྱི་གནས་སྐབས་ན་རིག་པ་རྒྱུན་ཆད་པ་ཡིན་པར་ཐལ། རྣམ་ངེས་ལས། ནུས་
པ་བརྗོད་པ་ཐམས་ཅད་དང་བྲལ་བ་ནི་ཉེ་བར་བརྗོད་པ་མེད་པའི་མཚན་ཉིད་ཡིན་ནོ། །
འོ་ན་ནི་མཐའི་སྐད་ཅིག་ཉེ་བར་བརྗོད་པ་མེད་པར་ཐལ་ལོ་ཞེ་ན། མིན་ཏེ། སེམས་ཅན་
དུ་བགྲངས་པའི་སྐད་ཅིག་གཞན་ཉེ་བར་ལེན་པ་མེད་པ་ནི་མཐའི་མཚན་ཉིད་ཡིན་པའི་
ཕྱིར་རོ། །དེ་ཡང་ཐ་ན་ཤེས་བྱ་ལ་ཁྱབ་པའི་ཡེ་ཤེས་ལ་ནི། གཟུགས་མེད་པའི་ཁམས་
སུ་ཡང་ནུས་པ་ཉིད་ཡིན་ནོ། །ཁམས་གཞན་དུ་ནི་དུ་མ་ལ་ཕན་འདོགས་པར་འགྱུར་
191 ~

རོ། །ཞེས་དང་། དེའི་ཊཱི ཀ་ཆེན་ལས། དངོས་པོ་ལ་དོན་བྱེད་ནུས་པས་ཁྱབ། དོན་བྱེད་
ནུས་སྟོང་ལ་དངོས་མེད་ཀྱིས་ཁྱབ་པ་འདོད་ན་ནི་མཐའི་སྐད་ཅིག་དགྲ་བཅོམ་པ་ཕུང་
པོ་ལྷག་མེད་དུ་འདའ་ཁ་མའི་ཡིད་ཀྱི་ཤེས་པ་སྐད་ཅིག་ཐ་མ་ཆོས་ཅན། དངོས་མེད་དུ་
ཐལ། དོན་བྱེད་མི་ནུས་པའི་ཕྱིར་ཞེ་ན། དེ་ཆོས་ཅན། དོན་བྱེད་ནུས་སྟོང་མ་ཡིན་
ཏེ། །སེམས་ཅན་དུ་བགྲངས་པའི་སེམས་ཀྱི་སྐད་ཅིག་གཞན་གྱི་ཉེ་བར་ལེན་པ་མེད་
པ་ནི་མཐའི་མཚན་ཉིད་ཡིན་པའི་ཕྱིར་རོ། །དགྲ་བཅོམ་པ་ཕུང་པོ་ལྷག་མེད་དུ་མྱ་ངན་
ལས་འདས་པ། བེམ་རིག་རྒྱུན་ཆད་པ་སྒྲ་སོར་བཞག་ཡིན་ན། ཡིད་ཀྱི་ཤེས་པ་རིགས་
འདྲ་ཕྱི་མ་མཚམས་སྦྱོར་བས་སྐྱེ་བ་ཕྱི་མ་སྒྲུབ་པའི་རྟགས་ཀྱི་ཁྱབ་པ་མངེས་པར་འགྱུར་
ལ། དེ་ལྟར་ན། སྐྱེ་བ་ཕྱི་མ་སྒྲུབ་བྱེད་ཀྱི་ཚད་མ་མེད་པས། སྐྱེ་བ་དུ་མར་བརྒྱུད་པ་
ལས་ཐོབ་པའི་དགྲ་བཅོམ་པའི་འབྲས་བུ་ཉིད་ཀྱང་། ཚད་མས་མི་འགྲུབ་པར་འགྱུར་རོ་
ཞེ་ན། འདིའི་ལན་ལ། སློབ་དཔོན་ཉི་མ་སྦས་པས། ཕུང་པོ་ལྷག་མེད་ཀྱི་གནས་སྐབས་
ན་བེམ་རིག་རྒྱུན་ཆད་པར་བཤད་པ། ཕྱི་རོལ་གྱི་དོན་ཁས་ལེན་པའི་ཉན་ཐོས་མདོ་སྡེ་
པའི་ལུགས་འཆད་པའི་དབང་དུ་བྱས་པ་ཡིན་གྱི། རྣལ་འབྱོར་སྤྱོད་པ་བ་རང་གི་ལུགས་
ལྟར་ན། དེའི་གནས་སྐབས་ན་ཡང་། བདག་མེད་རྟོགས་པའི་ཤེས་རབ་ཀྱི་རིགས་འདྲ་
ཡོད་པར་བཞེད་པ་ལྟར་ལན་གདབ་པར་བྱའོ། །འོ་ན། རྣམ་འགྲེལ་ལེའུ་གཉིས་པར།
ཉན་ཐོས་མདོ་སྡེ་པ་དང་ཐུན་མོང་བའི་སྐྱེ་བ་ཕྱི་མ་སྒྲུབ་པའི་གཏན་ཚིགས་ཇི་ལྟར་ཞེ་
ན། གང་ཆགས་པ་དང་བཅས་པའི་སེམས་ཡིན་ན། རིགས་འདྲ་ཕྱི་མ་མཚམས་སྦྱོར་
བས་ཁྱབ། དཔེར་ན། ད་ལྟར་ཆགས་པ་དང་བཅས་པའི་སེམས་ལས་ཞེ་སྡང་དང་
བཅས་པའི་སེམས་མཚམས་སྦྱོར་བ་བཞིན་ནོ། ཐ་མལ་བའི་འཆི་སེམས་ཀྱང་ཆགས་
བཅས་ཀྱི་རིག་པ་ཡིན་ནོ་ཞེས་པའི་དོན་དུ། དབུ་མའི་དེ་ཁོ་ན་ཉིད་བསྡུས་པའི་འགྲེལ་
~192 ~

པར་བྱང་ཆུབ་སེམས་དཔའ་ཀ་མ་ལ་ཤཱི་ལས་གསུངས་པ་ལྟར་ཤེས་པར་བྱའོ། །ཞེས་
སོགས་གསུངས་པའི་ཕྱིར། སྐབས་དོན་ནི། དོན་བྱེད་ནུས་སྟོང་དངོས་མེད་ཀྱི་མཚན་
ཉིད་དུ་བཞག་པ་ལ། ལྷག་བཅས་མྱང་འདས་ལ་གནས་པའི་དགྲ་བཅོམ་པའི་རྒྱུད་ཀྱི་
རིག་པ་སྐད་ཅིག་མ་ཐ་མ་ཆོས་ཅན། དངོས་མེད་དུ་ཐལ། དོན་བྱེད་ནུས་སྟོང་ཡིན་
པའི་ཕྱིར་ཞེ་ན། གཏན་ཚིགས་མ་གྲུབ་པར་ཐལ། དེས་རང་འབྲས་སེམས་ཅན་གྱི་
ཤེས་པའི་ཉེར་ལེན་མི་བྱེད་ཀྱང་། རང་གི་འབྲས་བུར་གྱུར་པའི་ཀུན་མཁྱེན་ཡེ་ཤེས་
ཀྱི་དམིགས་རྐྱེན་བྱེད་པའི་ཕྱིར། དང་པོ་གྲུབ་སྟེ། ལྷག་མེད་ཀྱི་གནས་སྐབས་སུ་བེམ་
རིག་རྒྱུན་ཆད་པའི་ཕྱིར། དེ་ལྟར་དུ། ཚད་མ་རྣམ་པར་ངེས་པ་དང་། ཉི་མ་སྦས་པ། ཀ་
་ལ་ཤཱི་ལ་སོགས་ཀྱིས་གསལ་བར་བཤད་པའི་ཕྱིར་ཞེས་པའོ། །སེམས་ཅན་ཐམས་
ཅད་སངས་རྒྱས་པའི་དུས་སྲིད་པར་ཐལ། དེའི་རྒྱུད་ཀྱི་སྒྲིབ་པ་སྤང་རུང་དང་། སྒྲིབ་
པ་དེ་རྣམས་ཀྱི་གཉེན་པོ་སྐྱེ་རུང་ཡིན་པའི་ཕྱིར། རྟག་ཉིད་ཕྱིར་རམ་ཐབས་མེད་ཕྱིར།
ཞེས་སོགས་ཀྱི་དོན་ཡོད་པའི་ཕྱིར་ཞེ་ན། རྩ་བའི་ཁྱབ་པ་མེད་པར་ཐལ། ཉན་ཐོས་བྱེ་
བྲག་སྨྲ་བའི་ལུགས་ལ་ཡང་། སེམས་ཅན་ཐམས་ཅད་ཀྱི་རྒྱུད་ཀྱི་སྒྲིབ་པ་སྤང་རུང་ཡིན་
པའི་ཕྱིར་ཏེ། དེའི་ལུགས་ལ་སྒྲིབ་པ་སེམས་ཀྱི་རང་བཞིན་ལ་མ་ཞུགས་པའི་ཕྱིར་ཏེ།
དེའི་ལུགས་ལ་སྒྲིབ་པ་དང་བྲལ་བའི་སེམས་ཡོད་པའི་ཕྱིར། གཞན་ཡང་། བྱེ་བྲག་སྨྲ་
བའི་ལུགས་ལ་སེམས་ཅན་ཐམས་ཅད་ཀྱི་རྒྱུད་ཀྱི་སྒྲིབ་པ་དེ་སྤངས་པའི་དུས་སྲིད་པར་
ཐལ། དེའི་ལུགས་ལ་སྒྲིབ་པ་ཐམས་ཅད་སྤངས་བའི་དུས་ཡོད་པའི་ཕྱིར་ཏེ། དེའི་ལུགས་
ལ་སངས་རྒྱས་ཀྱིས་སྒྲིབ་པ་ཐམས་ཅད་སྤངས་པའི་ཕྱིར། འོན་ཀྱང་། འཁྲི་ཚུལ་འདི་
ལྟར་བརྗོད་དེ། ཤེས་བྱ་ཆོས་ཅན། ལས་ཉོན་ཐམས་ཅད་རྒྱུན་ཆད་པའི་དུས་སྲིད་པར་
ཐལ། རིག་པ་རྒྱུན་ཆད་པའི་དུས་སྲིད་པའི་ཕྱིར། འདོད་ན། འཁོར་བ་རྒྱུན་ཆད་པའི་
~193 ~

དུས་སྲིད་པར་ཐལ། འདོད་པའི་ཕྱིར། འདོད་ན། སེམས་ཅན་ཐམས་ཅད་ཀྱིས་མྱང་
འདས་ཐོབ་པའི་དུས་སྲིད་པར་ཐལ། འདོད་པའི་ཕྱིར། འདོད་ན། རིགས་ཆད་ཀྱི་
སེམས་ཅན་མི་སྲིད་པར་ཐལ། འདོད་པའི་ཕྱིར། གཞན་ཡང་འཁོར་བའི་ཉེས་དམིགས་
དང་། མྱང་འདས་ཀྱི་ཕན་ཡོན་རིག་པའི་བློ་རང་རྒྱུད་ལ་སྐྱེ་མ་མྱོང་བའི་གང་ཟག་ཡོད་
པར་ཐལ། རིགས་ཆད་ཀྱི་གང་ཟག་ཡོད་པའི་ཕྱིར། འདོད་ན། ངེས་འབྱུང་རྣམ་དག་
རྒྱུད་ལ་སྐྱེ་མ་མྱོང་བའི་གང་ཟག་ཡོད་པར་ཐལ་ལོ། །འདོད་ན། སོ་ཐར་གྱི་སྡོམ་པ་
-- རྒྱུད་ལ་སྐྱེ་མ་མྱོང་བའི་གང་ཟག་ཡོད་པར་ཐལ་ལོ། །འདོད་ན། ལྷ་མིའི་གོ་འཕང་ཐོབ་
མ་མྱོང་བའི་གང་ཟག་ཡོད་པར་ཐལ། འདོད་པའི་ཕྱིར། འདོད་ན། འཁོར་བ་ལ་ཐོག་
མཐའ་ཡོད་པར་ཐལ། འདོད་པའི་ཕྱིར། བར་དོའི་རྟེན་ཅན་གྱི་ཕྱིར་མི་འོང་གི་རྒྱུད་
རིག་པ་སྐད་ཅིག་ཐ་མ་ཆོས་ཅན། ·རིག་པ་ཕྱི་མ་མཚམས་སྦྱོར་བར་ཐལ། ཆགས་
བཅས་ཀྱི་རིག་པ་ཡིན་པའི་ཕྱིར་ཏེ། ཕྱིར་མི་འོང་གི་རྒྱུད་ཀྱི་རིག་པ་ཡིན་པའི་ཕྱིར།
འདོད་ན། ལྷག་མེད་ཀྱི་གནས་སྐབས་ན་རིག་པ་ཡོད་པར་ཐལ། འདོད་པའི་ཕྱིར།
གསལ་བ་རྣམས་ཁས། ཁྱབ་སྟེ། བར་དོའི་རྟེན་ཅན་གྱི་ཕྱིར་མི་འོང་སྐད་ཅིག་ཐ་མ་དེ་
དང་པོར་ལྷག་མེད་དུ་མྱ་ངན་ལས་འདའ་བའི་ཕྱིར་ཏེ། དེས་དགྲ་བཅོམ་པ་ཐོབ་པ་དང་།
དེ་བར་དོ་ནས་ཤི་འཕོས་པ་དུས་མཉམ་པའི་ཕྱིར་ཏེ། ལས་དང་ཉོན་མོངས་པས་འཕངས་
པའི་བར་དོའི་རྟེན་ཅན་གྱི་དགྲ་བཅོམ་པ་མེད་པའི་ཕྱིར་ཏེ། ལས་ཉོན་གྱིས་འཕངས་
པའི་སྐྱེ་སྲིད་ཚོལ་བའི་དགྲ་བཅོམ་པ་མེད་པའི་ཕྱིར། རྟགས་གྲུབ་སྟེ། དགྲ་བཅོམ་པ་
ལས་དབང་གིས་སྐྱེ་བ་མིན་ཞིང་། ལས་ཉོན་གྱིས་འཕངས་པའི་བར་དོའི་རྟེན་ཅན་རྣམས་
ནི། ལས་ཉོན་གྱིས་འཕངས་པའི་སྐྱེ་སྲིད་ཚོལ་བའི་ངང་ཚུལ་ཅན་ཡིན་པའི་ཕྱིར་ཏེ།
མཛོད་ལས། ཡིད་ལས་བྱུང་དང་སྲིད་ཚོལ་དང་། །ཞེས་སོགས་བཤད་པའི་ཕྱིར། ༈ དེས་
194

ན་འདི་ནི་རིགས་དང་ནི། །ཞེས་པའི་སྐབས་སུ། ཁྱོད་དངོས་མིང་དུ་འཇུག་པའི་གཞི་
ཡོད། ཁྱོད་དངོས་མིང་དུ་འཇུག་པའི་གཞི་ཡིན་ན། རིགས་སྤྱི་ཡིན་དགོས་པ། ཁྱོད་
རིགས་བརྗོད་ཀྱི་སྒྲ་ཡིན་པའི་མཚན་ཉིད། ཁྱོད་དངོས་མིང་དུ་འཇུག་པའི་གཞི་ཡོད།
ཁྱོད་དངོས་མིང་དུ་འཇུག་པའི་གཞི་ཡིན་ན། ཚོགས་སྤྱི་ཡིན་དགོས་པ། ཁྱོད་ཚོགས་
བརྗོད་ཀྱི་སྒྲ་ཡིན་པའི་མཚན་ཉིད་ཅེ་ན། རྟག་པ་ཡོད་པ་ཞེས་པའི་ངག་དེ་ཆོས་ཅན།
ཁྱོད་ཚོགས་བརྗོད་ཀྱི་སྒྲ་ཡིན་པར་ཐལ། ཁྱོད་དངོས་མིང་དུ་འཇུག་པའི་གཞི་ཡོད།
ཁྱོད་དངོས་མིང་དུ་འཇུག་པའི་གཞི་ཡིན་ན་ཚོགས་སྤྱི་ཡིན་དགོས་པའི་ཕྱིར། གཉིས་
པ་འབུད། དང་པོ་གྲུབ་པར་ཐལ། རྟག་པ་ཡོད་པ་དེ་དག་དེ་དངོས་མིང་དུ་འཇུག་པའི་
གཞི་ཡིན་པའི་ཕྱིར། འདོད་ན། རྟག་པ་ཡོད་པ་ཆོས་ཅན། ཁྱོད་ཚོགས་སྤྱི་ཡིན་པར་
ཐལ། .ཁྱོད་ཅེས་བརྗོད་པའི་ངག་ཚོགས་བརྗོད་ཀྱི་སྒྲ་ཡིན་པའི་ཕྱིར། འདོད་ན། མ་
ཡིན་པར་ཐལ། རྟག་པ་ཡིན་པའི་ཕྱིར། ཆོས་དེ་བརྗོད་པའི་སྒྲ་དངོས་མིང་དུ་འཇུག་
པའི་གཞི་ཡོད་ན། དེ་དངོས་མིང་དུ་འཇུག་པའི་གཞིར་གྱུར་པའི་རིགས་སྤྱི་ཡོད་པས་
ཁྱབ་པར་ཐལ། ཆོས་དེ་བརྗོད་པའི་སྒྲ་རིགས་བརྗོད་ཀྱི་སྒྲ་ཡིན་པའི་ཕྱིར། ཞེས་པའི་
ཐལ་འགྱུར་གྱི་ཁྱབ་པ་ཡོད་པར་ཐལ། རིགས་བརྗོད་ཀྱི་སྒྲའི་མཚན་ཉིད་འཐད་པའི་
ཕྱིར། འདོད་ན་མཚན་མཚོན་གཉིས་དང་། བུམ་པ་གང་རུང་བརྗོད་པའི་སྒྲ་དངོས་མིང་
དུ་འཇུག་པའི་གཞི་ཡོད་ན། དེ་དངོས་མིང་དུ་འཇུག་པའི་གཞིར་གྱུར་པའི་རིགས་སྤྱི་
ཡོད་དགོས་པར་ཐལ། དེ་རིགས་བརྗོད་ཀྱི་སྒྲ་ཡིན་པའི་ཕྱིར་ཏེ། མཚན་མཚོན་གཉིས་
དང་བུམ་པ་གང་རུང་རིགས་སྤྱི་ཡིན་པའི་ཕྱིར། འདོད་ན། བུམ་པས་དག་པས་ས་
ཕྱོགས་ཆོས་ཅན། དེར་ཐལ། དེའི་ཕྱིར། ལན་འདེབས་པར་མི་ནུས་ཏེ། མཚན་མཚོན་
གཉིས་དང༌། བུམ་པ་གང་རུང་ནི་ཡོད། དེ་རིགས་སྤྱི་མ་ཡིན་པའི་ཕྱིར་ཏེ། མཚན་
~195~

མཚོན་གཉིས་ཡོད་བུམ་པ་མེད་པའི་ཕྱིར། གཞན་ཡང་། ཆོས་དེ་མིན་ཞེས་བརྗོད་
པའི་ངག་རིགས་བརྗོད་ཀྱི་སྒྲ་ཡིན་པར་ཐལ། ཆོས་དེ་བརྗོད་པའི་ངག་རིགས་བརྗོད་
ཀྱི་སྒྲ་མ་ཡིན་པའི་ཕྱིར། རྩ་བར་འདོད་ན། འགྲིག མ་གྲུབ་ན། ཆོས་དེ་བརྗོད་པའི་
ངག་ཆོས་ཅན། ཁྱོད་དངོས་མིང་དུ་འཇུག་པའི་གཞི་ཡིན་ན། རིགས་སྤྱི་ཡིན་པས་
ཁྱབ་པར་ཐལ། ཁྱོད་རིགས་བརྗོད་ཀྱི་སྒྲ་ཡིན་པའི་ཕྱིར། རྟགས་ཁྱབ་དངོས། འདོད་ན།
བུམ་པའི་ལྡོག་པ་ཆོས་ཅན། རིགས་སྤྱི་ཡིན་པར་ཐལ། བུམ་པའི་ལྡོག་པ་བརྗོད་པའི་
ངག་དངོས་མིང་དུ་འཇུག་པའི་གཞི་ཡིན་པའི་ཕྱིར། ཆོས་དེ་མིན་པ་ཞེས་བརྗོད་པའི་
ངག་ཆོས་ཅན། ཁྱོད་དངོས་མིང་དུ་འཇུག་པའི་གཞི་ཡིན་ན། རིགས་སྤྱི་ཡིན་པས་
ཁྱབ་པར་ཐལ། ཁྱོད་རིགས་བརྗོད་ཀྱི་སྒྲ་ཡིན་པའི་ཕྱིར། རྟགས་ཁྱབ་དངོས། འདོད་ན།
བུམ་པ་དང་ཐ་དད་མིན་པ་ཆོས་ཅན། རིགས་སྤྱི་ཡིན་པར་ཐལ། བུམ་པ་དང་ཐ་དད་
མིན་པ་ཞེས་པའི་ངག་དངོས་མིང་དུ་འཇུག་པའི་གཞི་ཡིན་པའི་ཕྱིར། ཁྱབ་པ་དངོས།
རྟགས་གསལ་ལ་ལན་འདེབས་ན། སྦྱོར་སྐྱོན་མ་ཆགས་པའི་རྟགས་སོ། །ཡང་ཁ་ཅིག་
ན་རེ། ཁྱོད་དངོས་མིང་དུ་འཇུག་པའི་གཞི་ཡོད། དེ་ཡིན་ན་རྡུལ་དུ་མ་འདུས་པས་
ཁྱབ་པ་ཁྱོད་ཚོགས་བརྗོད་ཀྱི་སྒྲ་ཡིན་པའི་མཚན་ཉིད་ཅེ་ན། རྡུལ་ཕྲ་རབ་བརྗོད་པའི་
ངག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། རྡུལ་ཕྲ་རབ་
ཆོས་ཅན། ཁྱོད་ཅེས་པའི་སྒྲ་དེ་ཚོགས་བརྗོད་ཀྱི་སྒྲ་ཡིན་པར་ཐལ། ཁྱོད་བེམ་པོ་ཡིན་
པའི་ཕྱིར། འདོད་ན། རྡུལ་ཕྲ་རབ་ཆོས་ཅན། རྡུལ་དུ་མ་འདུས་ཤིང་བསགས་པ་ཡིན་
པར་ཐལ། རྡུལ་ཕྲ་རབ་ཅེས་བརྗོད་པའི་ངག་དངོས་མིང་དུ་འཇུག་པའི་གཞི་ཡིན་པའི་
ཕྱིར། འདོད་ན། གཟུགས་ཅན་གྱི་ཆུང་མཐའ་མ་ཡིན་པར་ཐལ། འདོད་པའི་ཕྱིར། བ་
ལང་ཞེས་པའི་ངག་ཆོས་ཅན། ཁྱོད་དངོས་མིང་དུ་འཇུག་པའི་གཞི་ཡིན་ན། རྡུལ་དུ་མ་
~196~

འདུས་ཤིང་བསགས་པ་ཡིན་པས་ཁྱབ་པར་ཐལ། ཚོགས་བརྗོད་ཀྱི་སྒྲ་ཡིན་པའི་ཕྱིར་
ཏེ། བ་ལང་གི་གཟུགས་ལ་ལྟོས་ཏེ་ཚོགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན། བ་
ལང་ཆོས་ཅན། ཁྱོད་ཅེས་བརྗོད་པའི་སྒྲ་དེ་ཁྱོད་ཀྱི་གཟུགས་ལ་ལྟོས་ཏེ་ཚོགས་བརྗོད་
ཀྱི་སྒྲ་ཡིན་པར་ཐལ། ཁྱོད་ཀྱི་གཟུགས་ཡོད་པའི་ཕྱིར། འདོད་ན། བ་ལང་གི་རྒྱུད་ཀྱི་
ཡིད་ཀྱི་རྣམ་པར་ཤེས་པ་ཆོས་ཅན། དེར་ཐལ། དེའི་ཕྱིར། གཏན་ཚིགས་གྲུབ་པར་
ཐལ། དེ་བ་ལང་གི་རྒྱུད་ཀྱི་ངར་འཛིན་ལྷན་སྐྱེས་ཀྱི་དམིགས་ཡུལ་གྱི་གཙོ་བོ་ཡིན་
པའི་ཕྱིར། རྒྱས་པར་ནི། མཆོད་བརྗོད་ཀྱི་སྐབས་སུ་བཤད་ཟིན་ཏོ། རིགས་བརྗོད་ཀྱི་
སྒྲ་དང༌། ཚོགས་བརྗོད་ཀྱི་སྒྲའི་ཁྱད་པར་ཡོད་དེ། རིགས་བརྗོད་ཀྱི་སྒྲས་རིགས་ཅན་
བརྗོད་བྱར་མི་སྤོང་། ཚོགས་བརྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་བའི་ཕྱིར་
ཞེ་ན། ཆོས་དེ་ལ་ལྟོས་ཏེ་རིགས་བརྗོད་ཀྱི་སྒྲ་ཡིན་ན། ཆོས་དེ་ལ་དངོས་སུ་འཇུག་
པས་ཁྱབ་པ་དང་། ཆོས་དེ་ལ་ལྟོས་ཏེ་ཚོགས་བརྗོད་ཀྱི་སྒྲ་ཡིན་ན། ཆོས་དེ་དངོས་སུ་
མི་འཇུག་པའི་ཁྱབ་པ་ཡོད་པར་ཐལ། སྦྱོར་བ་དེ་རིགས་པའི་ཕྱིར། འདོད་ན། སྔོན་པོ་
ཞེས་བརྗོད་པའི་སྒྲ་དེ་ཆོས་ཅན། སྔོན་པོའི་ཁ་དོག་ལ་དངོས་སུ་མི་འཇུག་པར་ཐལ།
དེ་ལ་ལྟོས་ཏེ་ཚོགས་བརྗོད་ཀྱི་སྒྲ་ཡིན་པའི་ཕྱིར་ཏེ། ཁྱོད་སྔོན་པོའི་དངོས་མིང་གང་
ཞིག དེ་དང་དེའི་ཁ་དོག་ཚོགས་པ་དང་ཚོགས་པ་ཅན་ཡིན་པའི་ཕྱིར། རྩ་བར་འདོད་
ན། དེ་ལ་དངོས་སུ་འཇུག་པར་ཐལ། དེ་ལ་ལྟོས་ཏེ་རིགས་བརྗོད་ཀྱི་སྒྲ་ཡིན་པའི་ཕྱིར།
དེར་ཐལ། སྔོན་པོའི་ཁ་དོག་སྔོན་པོའི་བྱེ་བྲག་ཡིན་པའི་ཕྱིར། གཟུགས་ཀྱི་ཕུང་པོ་
ཞེས་བརྗོད་པའི་ངག་ཆོས་ཅན། གཟུགས་ཕུང་གི་དྲི་ལ་དངོས་སུ་མི་འཇུག་པར་ཐལ།
དེ་ལ་ལྟོས་ཏེ་ཚོགས་བརྗོད་ཀྱི་སྒྲ་ཡིན་པའི་ཕྱིར། གྲུབ་པར་ཐལ། གཟུགས་ཕུང་གི་དྲི་
ཡོད་པའི་ཕྱིར། འདོད་ན། གཟུགས་ཕུང་གི་དྲི་ཆོས་ཅན། གཟུགས་ཀྱི་ཕུང་པོ་ཞེས་
~ 197~

པའི་སྒྲ་དེ་ཁྱོད་ལ་དངོས་སུ་འཇུག་པར་ཐལ། ཁྱོད་གཟུགས་ཕུང་ཡིན་པའི་ཕྱིར་ཏེ།
ཁྱོད་རྡུལ་དུ་གྲུབ་པའི་ཕྱིར། མཚན་ཉིད་ཅེས་པའི་ངག་ཆོས་ཅན། མཚན་ཉིད་ལ་དངོས་
སུ་འཇུག་པར་ཐལ། དེ་ལ་ལྟོས་ཏེ་རིགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན།
མཚན་ཉིད་ཆོས་ཅན། ཁྱོད་ཅེས་བརྗོད་པའི་ངག་ཁྱོད་ལ་ལྟོས་ཏེ་རིགས་བརྗོད་ཀྱི་སྒྲ་
ཡིན་པར་ཐལ། ཁྱོད་རིགས་སྤྱི་ཡིན་པའི་ཕྱིར། བུམ་པ་ཞེས་པའི་ངག་ཆོས་ཅན།
གསེར་བུམ་བརྗོད་པར་ཐལ། དེ་ལ་ལྟོས་ཏེ་རིགས་བརྗོད་ཀྱི་སྒྲ་ཡིན་པའི་ཕྱིར། མ་
གྲུབ་ན། བུམ་པ་ཆོས་ཅན། ཁྱོད་ཅེས་བརྗོད་པའི་ངག་གསེར་བུམ་ལ་ལྟོས་ཏེ་རིགས་
བརྗོད་ཀྱི་སྒྲ་ཡིན་པར་ཐལ། ཁྱོད་གསེར་བུམ་གྱི་རིགས་སྤྱི་ཡིན་པའི་ཕྱིར་ཞེ་ན། ཐལ་
འགྱུར་ཕྱི་མ་གཉིས་ནི། འཁྲི་ཚུལ་འབའ་ཞིག་ཡིན་ནོ། ༈།ཚེ་འདི་ཉིད་ཀྱི་སྐྱེ་མཆེད་ལྔ།
ཞེས་པའི་སྐབས་སུ། གཟུགས་ནས་ཤི་འཕོས་ཏེ་གཟུགས་མེད་དུ་སྐྱེས། དེ་ནས་ཤི་
འཕོས་ནས་འདིར་སྐྱེས་པའི་ཚེ། གཟུགས་ཀྱི་དབང་པོ་གཟུགས་ཅན་སྐད་ཅིག་ཐ་མ་
རྣམས། འདིར་སྐྱེས་པའི་དབང་པོ་གཟུགས་ཅན་སྐད་ཅིག་མ་དང་པོ་དེའི་དངོས་ཀྱི་
ཉེར་ལེན་ཡིན་ཞེ་ན། མ་ཡིན་པར་ཐལ། དེ་གཉིས་ཀྱི་བར་དུ་གཟུགས་མེད་ཀྱི་ཆོད་
པའི་ཕྱིར། ཁ་ཅིག་འགོག་པ་ལ་སྙོམས་པར་འཇུག་པའི་འཇུག་སེམས་སྐད་ཅིག་མ་ཐ་
མ་དེ། འགོག་པའི་སྙོམས་འཇུག་ལས་ལངས་པའི་སེམས་སྐད་ཅིག་དང་པོ་དེའི་དངོས་
རྒྱུ་མ་ཡིན་པར་ཐལ། དེ་གཉིས་ཀྱི་བར་དུ་འགོག་པའི་སྙོམས་འཇུག་གིས་ཆོད་པའི་
ཕྱིར། ཁྱབ་པ་ཁས། འདོད་ན། ཡིན་པར་ཐལ། འགོག་སྙོམས་ལས་ལངས་པའི་སེམས་
སྐད་ཅིག་དང་པོ་དེའི་དངོས་ཀྱི་ཉེར་ལེན་ཡོད། འགོག་པ་ལ་མཉམ་པར་བཞག་པའི་
གནས་སྐབས་ན་ཤེས་པ་མེད་པའི་ཕྱིར་ཏེ། དེ་ལྟར་དུ་སློབ་དཔོན་ལྷ་དབང་བློའི་འགྲེལ་
པར་གསལ་བར་བཤད་པའི་ཕྱིར་ཞེ་ན། ཤེས་བྱ་ཆོས་ཅན། གཉིད་ལོག་པ་དང་། བརྒྱལ་
~198 ~

བའི་གནས་སྐབས་ན་ཡང་ཤེས་པ་མེད་པར་ཐལ། འགོག་པའི་སྙོམས་འཇུག་ལ་གནས་
པའི་ཤེས་པ་མེད་པའི་ཕྱིར། འདོད་མི་ནུས་ཏེ། དེའི་གནས་སྐབས་ན། གཉིད་དང་།
བརྒྱལ་བའི་སེམས་བྱུང་མངོན་གྱུར་ཡོད་པའི་ཕྱིར། འགོག་པ་ལ་མཉམ་པར་བཞག་
པའི་གང་ཟག་དེའི་གཟུགས་ཕུང་འབའ་ཞིག་དེ་ཡིན་པར་ཐལ། དེའི་གནས་སྐབས་ན་
ཤེས་པ་མེད་པའི་ཕྱིར། གཞན་ཡང་འགོག་པ་ལ་མཉམ་པར་བཞག་པའི་གང་ཟག་ཆོས་
ཅན། ཁྱོད་ཀྱི་རྒྱུད་ལ་ཡིད་དབང་ཡོད་པར་ཐལ། ཁྱོད་ཀྱི་རྒྱུད་ལ་སྲོག་དབང་ཡོད་
པའི་ཕྱིར། རྟགས་གྲུབ་པར་ཐལ། ཁྱོད་གང་ཟག་གང་ཞིག བཏང་སྙོམས་དང་ནི་སྲོག་
དང་ནི། །ཡིད་དང་ལྡན་ལ་ངེས་གསུམ་ལྡན། །ཞེས་མཛོད་ལས་སྲོག་ཡིད་བཏང་སྙོམས་
ཀྱི་དབང་པོ་གསུམ་ངེས་ལྡན་གྱི་དབང་པོར་བཤད་པའི་ཕྱིར། མཁས་པའི་དབང་པོ་ཁ་
ཅིག་ན་རེ། གཟུགས་མེད་ཁམས་པའི་གང་ཟག་གི་རྒྱུད་ཀྱི་གཟུགས་ཀྱི་ས་བོན་གྱི་
བག་ཆགས་དེ་འདིའི་དབང་པོ་གཟུགས་ཅན་སྐད་ཅིག་མ་དང་པོ་རྣམས་ཀྱི་དངོས་ཀྱི་
ཉེར་ལེན་ཡིན། ཞེས་གསུངས། ཁ་ཅིག གཟུགས་མེད་ཁམས་ན་གཟུགས་ཡོད་པར་
ཐལ། དམ་བཅའ་དེ་རིགས་པའི་ཕྱིར། ཁྱབ་པར་ཐལ། བེམ་པོའི་ས་བོན་ཡིན་ན། བེམ་
པོ་ཡིན་དགོས་པའི་ཕྱིར་ཏེ། དེའི་ཉེར་ལེན་ཡིན་ན། དེ་ཡིན་དགོས་པའི་ཕྱིར་ཏེ།ཤེས་
པའི་ཉེར་ལེན་ཡིན་ན། ཤེས་པ་ཡིན་དགོས་པའི་ཕྱིར། བེམ་པོས་ཤེས་པའི་ཉེར་ལེན་
བྱེད་པ་མི་སྲིད་པའི་ཕྱིར་ཏེ། རྣམ་ཤེས་མིན་པ་རྣམ་ཤེས་ཀྱི།།ཉེར་ལེན་མིན་པའི་ཕྱིར་
ཡང་གྲུབ། །ཅེས་བཤད་པའི་ཕྱིར་ཞེ་ན། ས་བོན་གྱི་མྱུ་གུ་སྐྱེད་པའི་ནུས་པ་ཆོས་ཅན།
བེམ་པོ་ཡིན་པར་ཐལ། ཁྱོད་རང་འབྲས་བེམ་པོའི་ཉེར་ལེན་ཡིན་པའི་ཕྱིར་ཏེ། ཁྱོད་མྱུ་
གུའི་ཉེར་ལེན་ཡིན་པའི་ཕྱིར།མ་གྲུབ་ན། ས་བོན་ཆོས་ཅན། ཁྱོད་ཀྱི་མྱུ་གུ་སྐྱེད་པའི་
ནུས་པ་དེ་མྱུ་གུའི་ཉེར་ལེན་དུ་ཐལ། ཁྱོད་མྱུ་གུའི་ཉེར་ལེན་ཡིན་པའི་ཕྱིར། རྩ་བར་
~199~

འདོད་ན། ས་བོན་ཆོས་ཅན། ཁྱོད་ཀྱི་མྱུ་གུ་སྐྱེད་པའི་ནུས་པ་དེ་བེམ་པོ་མ་ཡིན་པར་
ཐལ། ཁྱོད་ཀྱི་ནུས་པ་ལྡན་མིན་འདུ་བྱེད་ཡིན་པའི་ཕྱིར་ཏེ། ཁྱོད་དངོས་པོ་ཡིན་པའི་
ཕྱིར། རང་ལུགས་ནི་ཕྱི་མ་ལྟར་ཡིན་ལ། ལུགས་དང་པོ་མི་འཐད་དེ། དངོས་རྒྱུ་དངོས་
འབྲས་ཀྱི་རྣམ་གཞག་ཐུག་མེད་དུ་ཐལ་བའི་སྐྱོན་ཡོད། སློབ་དཔོན་ལྷ་དབང་བློའི་འགྲེལ་
པའི་དགོངས་པ་ནི། འགོག་པ་ལ་མཉམ་བར་བཞག་པའི་གནས་སྐབས་ན། ཚོར་འདུ་
རགས་པ་དང་མཚུངས་ལྡན་གྱི་ཤེས་པ་མེད་པ་ཙམ་ལ་དགོངས་པ་ཡིན་ཏེ། དཔེར་ན།
སུམ་ཅུ་པ་ལས། ཡིད་ཀྱི་རྣམ་ཤེས་འབྱུང་བ་ནི། །རྟག་ཏུ་འདུ་ཤེས་མེད་པ་དང་། །
སྙོམས་པར་འཇུག་པ་རྣམ་གཉིས་དང་། །སེམས་མེད་གཉིད་དང་བརྒྱལ་མ་གཏོགས། །
ཞེས་འདུ་ཤེས་མེད་པའི་གང་ཟག་དང་། །འགོག་པའི་སྙོམས་འཇུག་ལ་གནས་པ་དང་།
འདུ་ཤེས་མེད་པའི་སྙོམས་འཇུག་ལ་གནས་པ་དང༌། བརྒྱལ་བའི་གང་ཟག་གི་རྒྱུད་ལ་
ཡིད་ཀྱི་རྣམ་པར་ཤེས་པ་མེད་པ་ལྟར་བཤད་ཀྱང་སྒྲ་ཇི་བཞིན་པ་མ་ཡིན་ཏེ། དེ་རྣམས་
ཀྱི་གནས་སྐབས་ན་ཡང་། དྲུག་པ་ཡིད་ཀྱི་རྣམ་པར་ཤེས་པ་ཡོད་པའི་ཕྱིར་ཏེ། གནས་
སྐབས་དེ་ན། ཟག་པ་དང་བཅས་པའི་དགེ་བའི་ལས། གཉིད་ཀྱི་སེམས་བྱུང་དང་།
ཐར་གྱི་སྡོམ་པ་སོགས་ཡོད་པའི་ཕྱིར། རྒྱས་པར་ངག་ལས་རྟོགས་པར་བྱའོ། ༈ །ཡང་
ན་སྐྱོབ། །བདེན་པ་བཞི་ནི་སྟོན་མཛད་པའོ། །ཞེས་པའི་སྐབས་སུ། ཁ་ཅིག མི་རྟག་
སྡུག་བསྔལ་སྟོང་བདག་མེད་བཞིའི་ཚོགས་དོན། སྡུག་བསྔལ་བདེན་པའི་མཚན་ཉིད་
ཡིན་ཞེས་ཟེར་ཞིང་། སྡུག་བསྔལ་བདེན་པ་དང༌། ལམ་བདེན་འགལ་བར་འདོད་
དོ། །འོ་ན། ཉན་ཐོས་སྒོམ་ལམ་པའི་རྒྱུད་ཀྱི་ཚོར་བ་ཡིད་མི་བདེ་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར་ཏེ། ཡིད་མི་བདེ་ཡིན་པའི་ཕྱིར། འདོད་ན། ལམ་
བདེན་མ་ཡིན་པར་ཐལ། འདོད་པའི་ཕྱིར། རྟགས་ཁྱབ་དངོས། འདོད་མི་ནུས་ཏེ། ཀུན་
~200~

ཤེས་པའི་དབང་པོ་ཡིན་པའི་ཕྱིར། གྲུབ་སྟེ། ཟག་མེད་ཀྱི་དབང་པོ་དང་པོ་གཉིས་ལ་
ཡིད་མི་བདེ་ཡོད་པར་ཀུན་ལས་བཏུས་ཀྱི་འགྲེལ་པ་ལས་གསལ་བར་བཤད་པའི་
ཕྱིར། གཞན་ཡང་། མ་དག་པའི་སྣོད་ཀྱི་འཇིག་རྟེན་ཆོས་ཅན། སྡུག་བསྔལ་དུ་ཐལ།
སྡུག་བསྔལ་བདེན་པ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། ཤེས་པ་མ་
ཡིན་པའི་ཕྱིར་ཏེ། སྣོད་ཀྱི་འཇིག་རྟེན་ཡིན་པའི་ཕྱིར། ལས་ཉོན་གྱིས་གཞན་དབང་དུ་
གྱུར་པའི་ཚོར་བ་བདེ་བ་ཆོས་ཅན། སྡུག་བསྔལ་ཡིན་པར་ཐལ། སྡུག་བསྔལ་བདེན་
པ་ཡིན་པའི་ཕྱིར་ཏེ། ཁྱོད་ལས་ཉོན་གྱིས་གཞན་དབང་དུ་གྱུར་པའི་ཟག་བཅས་ཡིན་
པའི་ཕྱིར། འདོད་མི་ནུས་ཏེ། བདེ་བ་ཡིན་པའི་ཕྱིར། དེ་ལ་ཁོ་ན་རེ། དེ་ཆོས་ཅན།
ཁྱོད་བདེ་བ་མ་ཡིན་པར་ཐལ། ཁྱོད་རང་བཞིན་གྱི་བདེ་བ་མ་ཡིན་པའི་ཕྱིར་ཏེ། ཁྱོད་
ལ་ལྷག་པར་ལོངས་སྤྱད་ན་སྡུག་བསྔལ་འབའ་ཞིག་འཕེལ་བ་ཡིན་པའི་ཕྱིར། གཞན་
ཡང་ཟག་བཅས་ཀྱི་བདེ་བ་ཡིན་ན། སྡུག་བསྔལ་ཡིན་དགོས་པར་ཐལ། རྒྱུད་བླ་མ་
ལས། མི་གཙང་བ་ལ་དྲི་ཞིམ་མེད། །འགྲོ་ལྔ་དག་ན་བདེ་བ་མེད།།ཅེས་བཤད་པའི་
ཕྱིར། ཞེ་ན། མ་ཁྱབ་སྟེ། འདུ་བྱེད་ཀྱི་སྡུག་བསྔལ་ལ་དགོངས་ནས་གདུལ་བྱའི་རྒྱུད་
ལ་ངེས་འབྱུང་རྣམ་དག་བསྐྱེད་པའི་ཕྱིར་དུ་རྗེ་བཙུན་གྱིས་གསུངས་པའི་ཕྱིར་རོ། །
གཞན་དུ་རྒྱུ་དགེ་བའི་ལས་ལས། རྣམ་སྨིན་གྱི་འབྲས་བུ་སྡུག་བསྔལ་འབའ་ཞིག་འབྱུང་
བ་ཡོད་པར་ཐལ། ཟག་པ་དང་བཅས་པའི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་
བདེ་བ་ཡིན་ན། སྡུག་བསྔལ་ཡིན་པས་ཁྱབ། ཟག་མེད་ཀྱི་ལས་ཀྱིས་འཁོར་བའི་རྣམ་
སྨིན་མི་འབྱིན་པའི་ཕྱིར། དང་པོ་ཁས། འདོད་མི་ནུས་ཏེ། གནས་དང་གནས་མ་ཡིན་
པ་མཁྱེན་པའི་སྟོབས་རིགས་པའི་ཕྱིར། གཞན་ཡང༌། ཟག་བཅས་ཀྱི་ཚོར་བ་ལ་སྡུག་
བསྔལ་གྱིས་ཁྱབ་པར་ཐལ། ཟག་བཅས་ཀྱི་བདེ་བ་ལ་སྡུག་བསྔལ་གྱིས་ཁྱབ་པའི་ཕྱིར།
~201 ~

རྟགས་ཁས། འདོད་ན། གཟུགས་མེད་ཁམས་པའི་རྒྱུད་ཀྱི་ཟག་བཅས་ཀྱི་ཚོར་བ་
ཆོས་ཅན། དེར་ཐལ། དེའི་ཕྱིར། འདོད་ན། ཡིད་མི་བདེ་ཡིན་པར་ཐལ། སེམས་ཚོར་
གང་ཞིག སྡུག་བསྔལ་ཡིན་པའི་ཕྱིར། འདོད་མི་ནུས་ཏེ། ཁམས་གོང་མ་གཉིས་ན་
འགྱོད་པ་དང༌། གཉིད་དང་། ཡིད་མི་བདེ་བ་དང༌། འདོད་ཡོན་ལ་དམིགས་པའི་སྲེད་
པ་མངོན་གྱུར་དུ་མེད་པའི་ཕྱིར་ཏེ། མཛོད་ལས། དེ་ལས་འགྱོད་གཉིད་མི་དགེ་རྣམས།
བསམ་གཏན་དང་པོ་དག་ན་མེད། །ཅེས་བཤད་པའི་ཕྱིར། གཞན་ཡང་། བསམ་གཏན་
གྱི་དངོས་གཞིའི་ཡན་ལག་གི་ཚོར་བ་ལ་སྡུག་བསྔལ་ཡོད་པར་ཐལ་ལོ། །འདོད་མི་
ནུས་ཏེ། ཟག་པ་དང་བཅས་པའི་ཚོར་བ་བདེ་སྡུག་ལས་ངེས་པར་འབྱུང་བའི་ཕྱིར་དུ་
བསམ་གཏན་གྱི་ཉེར་བསྡོགས་སྒོམ་པ་འཐད་པའི་ཕྱིར་ཏེ། ཟག་པ་དང་བཅས་པའི་འདུ་
ཤེས་རགས་པ་རྣམས་ལས་ངེས་པར་འབྱུང་བའི་ཕྱིར་དུ་གཟུགས་མེད་ཀྱི་ཉེར་བསྡོགས་
སྒོམ་པ་རིགས་པའི་ཕྱིར་ཏེ། དེ་ལྟར་རྣམ་པར་གཏན་ལ་དབབ་པའི་བསྡུ་བ་ལས་བཤད་
པའི་ཕྱིར། ཡང་མཁས་པ་ཁ་ཅིག མི་རྟག་པ་དང་ཁྱབ་པ་འདུ་བྱེད་ཀྱི་སྡུག་བསྔལ་བ་
དང་། དོན་གཞན་གྱི་བདག་གིས་སྟོང་པ་དང་། རང་གི་ངོ་བོར་གྱུར་པའི་བདག་མེད་པ་
བཞིའི་ཚོགས་པ་དེ། སྡུག་བདེན་གྱི་མཚན་ཉིད་ཅེས་གསུངས། འོ་ན། དག་པའི་ཞིང་
གི་རྟེན་ཅན་གྱི་སོ་སྐྱེ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཟག་
བཅས་ཡིན་པའི་ཕྱིར། འདོད་མི་ནུས་ཏེ། ལས་ཉོན་གྱི་གཞན་དབང་ཅན་མ་ཡིན་པའི་
ཕྱིར། ཁྱབ་སྟེ། ཞིང་དེར་ལས་ཀྱིས་སྐྱེ་བ་འཛིན་པར་མི་ནུས་པའི་ཕྱིར་ཏེ། དེར་སྐྱེ་བ་
སྨོན་ལམ་རྣམ་པར་དག་པའི་མཐུ་ལ་ལྟོས་དགོས་པའི་ཕྱིར། གཞན་ཡང་། དག་པའི་
ཞིང་གི་རྟེན་ཅན་ཡིན་ན། སྡུག་བདེན་མ་ཡིན་དགོས་ཏེ། ཀུན་ལས་བཏུས་ལས། ཡོངས་
སུ་དག་པའི་འཇིག་རྟེན་གྱི་ཁམས་ནི་སྡུག་བསྔལ་གྱི་བདེན་པ་མ་ཡིན་པར་བལྟ་སྟེ། ཞེས་
~202~

གསུངས་པའི་ཕྱིར། མཁས་པ་ཁ་ཅིག ཀུན་འབྱུང་བདེན་པའི་རྣམ་སྨིན་གྱི་འབྲས་བུར་
གྱུར་བའི་ཟག་བཅས། སྡུག་བསྔལ་བདེན་པའི་མཚན་ཉིད་ཅེས་ཟེར། མ་དག་པའི་སྣོད་
ཀྱི་འཇིག་རྟེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་ཏེ།
ཀུན་ལས་བཏུས་ལས་བཤད་པའི་ཕྱིར། འདོད་ན། གང་ཟག་གི་རྒྱུད་ཀྱིས་བསྡུས་པར་
ཐལ། འདོད་པའི་ཕྱིར། ཁྱབ་སྟེ། མཛོད་ལས། སེམས་ཅན་བརྗོད། ཅེས་གསུངས་བའི་
ཕྱིར། གཞན་ཡང་། མི་དགེ་བའི་ལས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། ལུང་མ་བསྟན་ཡིན་པར་ཐལ། འདོད་པའི་ཕྱིར། ཡང་ཁྱབ་སྟེ། མཛོད་
ལས། རྣམ་སྨིན་ལུང་དུ་མ་བསྟན་ཆོས་ཞེས་བཤད་པའི་ཕྱིར། ཁ་ཅིག ཟག་བཅས་
ལས་ཀྱི་ཆ་ཅེས་ཟེར། འོ་ན། ཀུན་
འབྱུང་བདེན་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྡུག་
བསྔལ་གྱི་བདེན་པ་དེ། ཟག་བཅས་རྒྱུས་བསྡུས་ཀྱི་ཆར་གྱུར་པ་ཡིན་པར་ཐལ། འདོད་
པའི་ཕྱིར། འདོད་ན། སྡུག་བདེན་ཀུན་འབྱུང་བདེན་པ་ཡིན་པར་ཐལ། འདོད་པའི་ཕྱིར།
རྟགས་ཁྱབ་དངོས། འདོད་ན། ལས་ཉོན་གང་རུང་གིས་བསྡུས་པར་ཐལ། འདོད་པའི་
ཕྱིར། འདོད་མི་ནུས་ཏེ། མ་དག་པའི་སྣོད་བཅུད་ཀྱི་འཇིག་རྟེན་ཐམས་ཅད་ཁྱོད་ཡིན་
།པའི་ཕྱིར། སྡུག་ཀུན་གཉིས་པོ་འགལ་བའམ། སྡུག་བདེན་ལ་ཀུན་འབྱུང་བདེན་པས་
ཁྱབ་པ་གང་རུང་ཡིན་པར་ཐལ། ཟག་བཅས་འབྲས་བསྡུས་ཀྱི་ཆར་གྱུར་པ། སྡུག་
བདེན་གྱི་མཚན་ཉིད། རྒྱུས་བསྡུས་ཀྱི་ཆར་གྱུར་པ། ཀུན་འབྱུང་བདེན་པའི་མཚན་
ཉིད་དུ་རིགས་པའི་ཕྱིར། འདོད་མི་ནུས་ཏེ། རིགས་པ་ལས་འདས་པའི་ཕྱིར། ཁ་ཅིག
སྡུག་བདེན་ལ་ཟག་བཅས་དང་། ?ཀུན་འབྱུང་ལ་ཟག་མེད་ཀྱིས་ཁྱབ་པ་ཡོད་ཅེ་ན།་་འོ་
ན། སྡུག་བདེན་དང་འཕགས་རྒྱུད་ཀྱི་མཁྱེན་པ་འགལ་བར་ཐལ། དམ་བཅའ་རིགས་
-203 ~

པའི་ཕྱིར། འདོད་ན། སྡུག་བདེན་དང་འཕགས་པ་འགལ་བར་ཐལ། འདོད་པའི་ཕྱིར།
འདོད་ན། ངེས་པའི་རྒྱུན་ཞུགས་སྲིད་པ་ལན་བདུན་པ་ཆོས་ཅན། སྡུག་བདེན་མ་ཡིན་
པར་ཐལ། འཕགས་པ་ཡིན་པའི་ཕྱིར། འདོད་མི་ནུས་ཏེ། ལས་ཉོན་གྱིས་གཞན་དབང་
དུ་གྱུར་པའི་ཟག་བཅས་ཡིན་པའི་ཕྱིར། གཞན་ཡང་། འཕགས་རྒྱུད་ཀྱི་གང་ཟག་གི་
བདག་མེད་རྟོགས་པའི་ཟག་བཅས་ཀྱི་ལས་ཆོས་ཅན། སྡུག་བདེན་མ་ཡིན་པར་ཐལ།
ལམ་བདེན་ཡིན་པའི་ཕྱིར་ཏེ། འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། འདོད་མི་
ནུས་ཏེ། ཁྱོད་ཀུན་འབྱུང་བདེན་པ་ཡིན་པའི་ཕྱིར་ཏེ། ཟག་པ་དང་བཅས་པའི་ལས་
ཡིན་པའི་ཕྱིར། ཆོས་ཅན་མ་གྲུབ་བོ་ཞེ་ན་གྲུབ་པར་ཐལ། སོ་སྐྱེའི་རྒྱུད་ལ་གང་ཟག་གི་
བདག་མེད་རྟོགས་པའི་ཟག་བཅས་ཀྱི་ལས་ཡོད་པ་གང་ཞིག རྒྱུ་མཚན་མཚུངས་པའི་
ཕྱིར། གཞན་ཡང་། འཕགས་པ་ལ་ཟག་མེད་ཀྱིས་ཁྱབ་པར་ཐལ། དེའི་མཁྱེན་པ་ལ་
ཟག་མེད་ཀྱིས་ཁྱབ་པའི་ཕྱིར། རྟགས་ཁས། དེ་ལ་ཁོ་ན་རེ། ལམ་བདེན་ལ་ཟག་མེད་
ཀྱིས་ཁྱབ་པར་ཐལ། ཟག་མེད་ལམ་གྱི་བདེན་པ་དང་། ཞེས་བཤད་པའི་ཕྱིར་ཞེ་ན། འོ་
ན། ལམ་བདེན་ལས་གཞན་པའི་འདུས་བྱས་ཡིན་ན། ཟག་བཅས་ཡིན་པས་ཁྱབ་པར་
ཐལ། ལམ་མ་གཏོགས་པའི་འདུས་བྱས་རྣམས། །ཟག་བཅས་ཞེས་བཤད་པའི་ཕྱིར།
ཁྱབ་པ་ཁས། གཞན་ཡང་། དགྲ་བཅོམ་པའི་རྒྱུད་ཀྱི་ཟག་པ་དང་བཅས་པའི་ལས་
ཆོས་ཅན། ཁྱོད་སྡུག་བདེན་མ་ཡིན་པར་ཐལ། ཁྱོད་ལམ་བདེན་ཡིན་པའི་ཕྱིར། དེར་
ཐལ། ཁྱོད་ཉོན་སྒྲིབ་ཟད་པར་སྤངས་པའི་བསོད་ནམས་ཀྱི་ཚོགས་ཡིན་པའི་ཕྱིར། འདོད་
མི་ནུས་ཏེ། ཁྱོད་ཀུན་འབྱུང་བདེན་པ་ཡིན་པའི་ཕྱིར་ཏེ། ཁྱོད་ཟག་བཅས་ཀྱི་ལས་
ཡིན་པའི་ཕྱིར། གཞན་ཡང་། རང་རྒྱལ་དགྲ་བཅོམ་པའི་རྒྱུད་ལ་བསོད་ནམས་ཀྱི་
ཚོགས་མེད་པར་ཐལ། ཉན་ཐོས་དགྲ་བཅོམ་པའི་རྒྱུད་ལ་བསོད་ནམས་ཀྱི་ཚོགས་མེད་
204 ~

པའི་ཕྱིར། རྟགས་ཁས། འདོད་མི་ནུས་ཏེ། རང་འགྲེལ་ལས། བསྐལ་པ་ཆེན་པོ་བརྒྱར་
བྱང་ཆུབ་ཀྱི་ཚོགས་དག་ལ་སྤྱད་པས་བསེ་རུ་ལྟ་བུར་འགྱུར་རོ། །ཞེས་དང་། མཛོད་
རྩར་ཡང་། བསེ་རུ་བསྐལ་པ་བརྒྱ་ཡི་རྒྱུས། ཞེས་གསུངས་པའི་ཕྱིར། དེ་ལ་ཁོ་ན་རེ།
མི་རིགས་ཏེ།འཇུག་པའི་རྣམ་བཤད་ཆེན་མོ་ལ་སོགས་ལས་ཐེག་དམན་ལ་ཚོགས་
མེད་པར་བཤད་པའི་ཕྱིར་ཞེ་ན། མ་ཁྱབ་སྟེ། དེ་ནི་ཐལ་འགྱུར་བའི་ཐུན་མོང་མ་ཡིན་
པའི་དབང་དུ་མཛད་ལ། འདིར་ནི་མངོན་པ་དང་ཐུན་མོང་བའི་དབང་དུ་མཛད་པའི་
ཕྱིར། མཁས་པ་ཁ་ཅིག སྡུག་བདེན་གྱི་རྣམ་སྨིན་གྱི་རྒྱུར་གྱུར་པའི་ཟག་བཅས། ཀུན་
ཁང་བ་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། དེ་ལུང་མ་བསྟན་
ཡིན་པའི་ཕྱིར། ཁྱབ་སྟེ། མཛོད་ལས། རྣམ་སྨིན་རྒྱུ་ནི་མི་དགེ་དང་། དགེ་བ་ཟག་
བཅས་རྣམས་ཁོ་ན། ཞེས་བཤད་པའི་ཕྱིར། ཁ་ཅིག རྒྱུ་ཀུན་འབྱུང་རབ་སྐྱེ་རྐྱེན་
བཞིའི་ཚོགས་པ། ཀུན་འབྱུང་བདེན་པའི་མཚན་ཉིད་ཅེས་ཟེར། འོ་ན། ཉོན་མོངས་པ་
དང་མཚུངས་ལྡན་གྱི་གཙོ་བོ་རྣམ་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། ཉོན་མོངས་པ་དང་མཚུངས་ལྡན་རྣམ་པ་ལྔ་མཚུངས་ཡིན་པའི་ཕྱིར། འདོད་
མི་ནུས་ཏེ། གཙོ་བོ་སེམས་ཡིན་པའི་ཕྱིར། ཁྱབ་སྟེ། ཀུན་འབྱུང་བདེན་པ་སེམས་
བྱུང་གིས་བསྡུས་པའི་ཕྱིར་ཏེ། ལས་ཉོན་གྱིས་བསྡུས་པའི་ཕྱིར་ཏེ། ཀུན་ལས་བཏུས་
ལས། ཀུན་འབྱུང་གི་བདེན་པ་གང་ཞེ་ན། ཉོན་མོངས་པ་དང་ཉོན་མོངས་པའི་དབང་
གིས་བྱུང་བའི་ལས་སོ་ཞེས་བཤད་པའི་ཕྱིར། གཞན་དོན་སྒྲུབ་པའི་ཐབས་རྣམ་དག་
ཏུ་གྱུར་པའི་ཉོན་མོངས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། ཉོན་
མོངས་པའི་ཀུན་འབྱུང་བདེན་པ་ཡིན་པའི་ཕྱིར་ཏེ། ཉོན་མོངས་མཚན་ཉིད་པ་ཡིན་པའི་
-205~

ཕྱིར། འདོད་མི་ནུས་ཏེ། ཐར་པ་སྒྲུབ་པ་ལ་གེགས་བྱེད་མ་ཡིན་པའི་ཕྱིར་ཏེ། སྔར་གོང་
དུ་བསྒྲུབས་ཟིན་པའི་ཕྱིར། ལྷག་བཅས་མྱང་འདས་ལ་གནས་པའི་དགྲ་བཅོམ་པའི་རྒྱུད་
ཀྱི་ཀུན་འབྱུང་བདེན་པ་སྐད་ཅིག་ཐ་མ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། ལྷག་མེད་མྱང་འདས་ལ་གནས་པའི་དགྲ་བཅོམ་པའི་རྒྱུད་འ
སྡུག་བདེན་མེད་པའི་ཕྱིར་ཏེ། རྒྱུད་བླ་མ་ལས། མེད་ཕྱིར་ཞེས་སོགས་བཤད་པའི་
ཕྱིར། །དེ་ལ་ཁོ་ན་རེ། ལྷག་མེད་མྱང་འདས་ལ་གནས་པའི་དགྲ་བཅོམ་པ་ཆོས་ཅན།
ཁྱོད་ཀྱི་རྒྱུད་ལ་སྡུག་བདེན་ཡོད་པར་ཐལ། ཁྱོད་ཀྱི་རྒྱུད་ལ་ཤེས་སྒྲིབ་ཡོད་པའི་ཕྱིར།
ཞེ་ན། ཟག་བཅས་ལ་སྡུག་བདེན་གྱིས་ཁྱབ་པར་ཐལ། ཤེས་སྒྲིབ་ལ་དེས་ཁྱབ་པའི་
ཕྱིར། རྟགས་ཁས། འདོད་ན། དག་པའི་ཞིང་གི་ཟག་པ་དང་བཅས་པའི་སྣོད་ཀྱི་འཇིག་
རྟེན་རྣམས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དག་པའི་ཞིང་གི་སྣོད་
བཅུད་ཀྱི་འཇིག་རྟེན་རྣམས་སྡུག་བདེན་མ་ཡིན་པར་ཁས་བླངས་པ་དང་འགལ་བའི་
ཕྱིར། གཞན་ཡང༌། གང་ཟག་གི་བདག་མེད་རྟོགས་པའི་ཟག་བཅས་ཀྱི་ལས་དང་
འཁོར་བ་མཐའ་དག་སྡུག་བསྔལ་གྱི་རང་བཞིན་དུ་རྟོགས་པའི་ངེས་འབྱུང་རྣམ་དག་དང་
མཚུངས་ལྡན་གྱི་ཟག་བཅས་ཀྱི་ལས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། དེ་རྣམས་ཀུན་འབྱུང་གི་བདེན་པ་རྗེས་མཐུན་པ་ཙམ་ཡིན་
པའི་ཕྱིར། དེར་ཐལ། བསྡུ་བ་ལས། འཇིག་རྟེན་པའི་ཆོས་གང་དག་ཡང་འའབྱུང་བའི་
སྲེད་པ་སུན་འབྱིན་ཞིང་། དེ་ལ་མི་ཕྱོགས་པར་འཇིག་རྟེན་ལས་འདས་པའི་ལམ་སྐྱེད་
པར་བྱེད་པ་དེ་དག་ཅིའི་ཕྱིར་ཀུན་འབྱུང་བའི་བདེན་པས་བསྡུས་པ་ཡིན་ཞེ་ན། དེ་དག་ནི།
ངོ་བོ་ཉིད་ཀྱིས་ཡང་འབྱུང་བའི་སྲིད་པ་ལ་མི་ཕྱོགས་པ་ཡིན་མོད་ཀྱི། འོན་ཀྱང་། ཡང་
འབྱུང་བའི་ལུས་དང་། ངག་དང་ཡིད་ཀྱིས་ཉེས་པར་སྤྱད་པ་དང་རྗེས་སུ་མཐུན་པ་ཡིན་
~ 206 ~

པས། དེའི་ཕྱིར་དེ་དག་ཀྱང་ཀུན་འབྱུང་བའི་བདེན་པས་བསྡུས་པ་ཡིན་པར་རིག་པར་
བྱའོ། །ཞེས་བཤད་པའི་ཕྱིར། ཁ་ཅིག ངེས་ལེགས་ཀྱི་རང་བཞིན་དུ་གྱུར་པའི་སེམས་
དེ། འགོག་པའི་མཚན་ཉིད་ཡིན་ཏེ། དེ་ལྟར་དུ་འཐད་ལྡན་ལས་བཤད་པའི་ཕྱིར་ཞེ་ན།
མི་རིགས་ཏེ། དེ་ན་ངེས་ལེགས་ཀྱི་རང་བཞིན་དུ་གྱུར་པའི་སེམས་ཀྱི་སྟེང་གི་འགོག་
པ་ལ་དགོངས་པའམ། ཡང་ན། འགོག་པ་ཉིད་ངེས་པར་ལེགས་པའི་སེམས་དེའི་རང་
བཞིན་དུ་བསྟན་པ་ཙམ་ཡིན་པའི་ཕྱིར། ཁ་ཅིག འགོག་པ་ཞི་བ་གྱ་ནོམ་ངེས་འབྱུང་
བཞིའི་ཚོགས་པ། འགོག་བདེན་གྱི་མཚན་ཉིད་ཅེས་ཟེར། འགོག་བདེན་ཆོས་ཉིད་
ཡིན་ཏེ། ངོ་བོ་ཉིད་སྐུ་ཆོས་ཉིད་ཡིན་པའི་ཕྱིར། དེར་ཐལ། དེ་སྐུ་ལྷག་མ་གསུམ་གྱི་
ཆོས་ཉིད་ཡིན་པའི་ཕྱིར་ཏེ། སྐུ་ལྷག་མ་གསུམ་པོ་དོན་དམ་པར་ཆོས་ཉིད་ཀྱི་ངོ་བོ་ཞེས་
བཤད་པའི་ཕྱིར། ཞེ་ན། མ་ཁྱབ་སྟེ། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་
སྐུ་ལ་དགོངས་པའི་ཕྱིར། དེ་ལྟར་མ་ཡིན་ན། འགོག་བདེན་ཆོས་ཅན། ཁྱོད་ལ་དམིགས་
པའི་སློབ་པའི་རྒྱུད་ཀྱི་མཉམ་བཞག་ཡེ་ཤེས་ཡིན་ན། རིགས་ཤེས་ཚད་མ་ཡིན་པས་
བྱབ་པར་ཐལ། ཁྱོད་དོན་དམ་བདེན་པ་ཡིན་པས་ཕྱིར། རྟགས་ཁས། འདོད་ན།
འགོག་བདེན་ལ་ལོག་ཞུགས་བཞི་པོ་དེ་ཆོས་ཀྱི་བདག་འཛིན་ཡིན་པར་ཐལ། འདོད་
པའི་ཕྱིར། གཞན་ཡང་། འགོག་བདེན་དོན་དམ་བདེན་པ་མ་ཡིན་ཏེ། སྔར་གོང་དུ་དེ་
ལྟར་བཀག་ཟིན་པའི་ཕྱིར། དེ་ལ་ཁོ་ན་རེ། འགོག་བདེན་དོན་དམ་བདེན་པ་ཡིན་པར་
ཐལ། དེ་ལྟར་དུ་འཇུག་པའི་རང་འགྲེལ་སོགས་ལས་བཤད་པའི་ཕྱིར། ཞེ་ན། མ་ཁྱབ་
་: སྟེ།དེ་ནི་ཐལ་འགྱུར་བའི་དབང་དུ་མཛད་པའི་ཕྱིར། གཞན་དུ་ན་བདེན་འཛིན་ཐམས་
ཅད་ཉོན་སྒྲིབ་ཏུ་འགྱུར་རོ། །ཁོ་ན་རེ། སྐབས་འདིར་ཡང་། འགོག་བདེན་སྟོང་ཉིད་བཅུ་
དྲུག་གི་སྒོ་ནས་བཤད་པ་མི་འཐད་པར་ཐལ། འགོག་བདེན་ཡིན་ན། གནས་ལུགས་སུ་
207-མ

འགལ་བའི་ཕྱིར། ཞེ་ན། སྐྱོན་མེད་དེ། བློ་བུར་གྱི་དྲི་མ་འགའ་ཞིག་དང་བྲལ་བའི་སྟོང་
ཉིད་བཅུ་དྲུག་ལ་དགོངས་ནས་གསུངས་པའི་ཕྱིར། འོན་ཀྱང་། དཔྱད་གཞིར་སྣང་སྟེ།
ལེགས་པར་བཤད་པ་གསེར་གྱི་ཕྲེང་བ་དང་། བསྐལ་བཟང་མིག་འབྱེད་ལས། སེམས་
ཙམ་པ་ཡན་གྱི་ལུགས་ལ་འགོག་བདེན་དོན་དམ་བདེན་པར་གསུངས་ཤིང་། འཇུག་
པའི་རྣམ་བཤད་ཆེན་མོ་ལས་ཀྱང་། འགོག་བདེན་ཀུན་རྫོབ་བདེན་པར་འདོད་པ་ནི་ཐ་
ཆད་པའོ། །ཞེས་གསུངས་པ་ཡང་མངོན་པར་རྟོགས་པའི་རྒྱན་འཆད་པའི་སྐབས་སུ།
ལོ་ཆེན་སོགས་ཀྱི་འགོག་བདེན་ཀུན་རྫོབ་བདེན་པར་གསུངས་པ་ལ་དགོངས་པ་ཡིན་
ནམ་སྙམ་དུ་སེམས་སོ། །ཁ་ཅིག ལམ་རིགས་པ་སྒྲུབ་པ་ངེས་འབྱིན་བཞིའི་ཚོགས་པ་
ལམ་བདེན་གྱི་མཚན་ཉིད་ཅེས་གསུངས། ཉན་ཐོས་ཀྱི་སྦྱོར་ལམ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། གང་ཟག་གི་བདག་མེད་ལ་མཉམ་པར་བཞག་པའི་
སྒོ་ནས་ཉོན་མོངས་པའི་གཉེན་པོར་གྱུར་པའི་ཐར་ལམ་ཡིན་པའི་ཕྱིར། འདོད་མི་ནུས་
ཏེ། སོ་སོ་སྐྱེ་བོའི་རྒྱུད་ཀྱི་མཁྱེན་པ་ཡིན་པའི་ཕྱིར། ཁྱབ་སྟེ། ཀུན་ལས་བཏུས་ལས།
སོ་སོ་སྐྱེ་བོ་ཉིད་གང་ཞེ་ན། གང་ལམ་གྱི་བདེན་པ་མ་ཐོབ་པ་ལ་སོ་སོ་སྐྱེ་བོ་ཉིད་ཅེས་
གདགས་པའོ། །ཞེས་བཤད་པའི་ཕྱིར། གཞན་ཡང་། ཉན་ཐོས་འཕགས་པའི་རྒྱུད་ཀྱི་
ཚད་མེད་བཞི་ཆོས་ཅན། སྒྲུབ་པའི་རྣམ་པ་ཡིན་པར་ཐལ། ལམ་བདེན་ཡིན་པའི་ཕྱིར་
ཏེ། འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། རྩ་ཁྱབ་ཁས། འདོད་མི་ནུས་ཏེ།
བདག་མེད་ཕྲ་རགས་གང་རུང་གི་རྣམ་པ་ཅན་ཡིན་པའི་ཕྱིར། ཁྱབ་སྟེ། ལམ་བདེན་གྱི་
སྒྲུབ་པའི་རྣམ་པ་ནི་བདག་མེད་ཕྲ་རགས་གང་རུང་གི་རྣམ་པ་ཁོ་ནར་བཤད་པའི་ཕྱིར།
གཞན་ཡང་། དེ་ཆོས་ཅན། རང་གི་སྤང་བྱར་གྱུར་པའི་ས་བོན་གྱི་དངོས་གཉེན་ཡིན་
པར་ཐལ། འཕགས་རྒྱུད་ཀྱི་མཁྱེན་པ་གང་ཞིག་ལམ་བདེན་གྱི་ངེས་པར་འབྱིན་པའི་
~208~

རྣམ་པ་ཡིན་པའི་ཕྱིར། རྟགས་ཕྱི་མ་ཁས། འདོད་མི་ནུས་ཏེ། བྱམས་སོགས་རྨོངས་
དང་འགལ་མེད་ཕྱིར། །ཤིན་ཏུ་ཉེས་པ་ཚར་གཅོད་མིན། ཞེས་བཤད་པའི་ཕྱིར། ཁ་
ཅིག སོ་སོ་སྐྱེ་བོའི་རྒྱུད་ལ་ལམ་བདེན་མེད་ཅིང་། དགྲ་བཅོམ་པའི་རྟོགས་པ་སྔོན་དུ་
སོང་བའི་ཚོགས་ལམ་པ་སོ་སྐྱེར་འདོད་པ་ནི་མི་རིགས་ཏེ། ནང་འགལ་བའི་ཕྱིར། ཇི་
ལྟར་ན། སོ་སྐྱེ་ཡིན་ན། ལམ་བདེན་མ་ཐོབ་པས་ཁྱབ་པར་ཐལ། དེའི་རྒྱུད་ལ་ལམ་
བདེན་མེད་པའི་ཕྱིར། འདོད་ན། དགྲ་བཅོམ་པའི་རྟོགས་པ་སྔོན་དུ་སོང་བའི་ཚོགས་་་
ལམ་པ་ཆོས་ཅན། དེར་ཐལ། དེའི་ཕྱིར། རྟགས་དང་གོང་གི་གསལ་བ་ཁས། འདོད་མི་
ནུས་ཏེ། དགྲ་བཅོམ་པའི་རྟོགས་པ་སྔོན་དུ་སོང་བའི་གང་ཟག་ཡིན་པའི་ཕྱིར། ཡང་ཁ་
ཅིག ཐར་པ་དོན་གཉེར་གྱི་གཏན་ལ་དབབ་བྱའི་གཙོ་བོ་ལ་བདེན་པ་བཞིར་གྲངས་
ངེས། ཚོགས་རྣམས་སྡུག་བདེན་གྱིས་བསྡུས། འཕགས་པ་ཐམས་ཅད་དང་། དག་པའི་
ཞིང་གི་སྣོད་བཅུད་གྱི་འཇིག་རྟེན་རྣམས་ལམ་བདེན་གྱིས་བསྡུས་པའི་ཕྱིར། ཞེས་གསུངས།
འོ་ན། དག་པའི་ཞིང་གི་སྣོད་བཅུད་ཀྱི་འཇིག་རྟེན་ཆོས་ཅན། འཕགས་རྒྱུད་ཀྱིས་བསྡུས་
པར་ཐལ། ལམ་བདེན་གྱིས་བསྡུས་པའི་ཕྱིར། རྟགས་ཁས། འདོད་ན། མ་དག་པའི་
ཞིང་གི་གདུལ་བྱའི་རྒྱུད་ཀྱིས་བསྡུས་པར་ཐལ་ལོ། །འདོད་མི་ནུས་ཏེ། ཚོར་བ་འབྱུང་
བའི་གནས་ཀྱིས་མ་བསྡུས་པའི་ཕྱིར། ཁ་ཅིག བྱང་སེམས་ཀྱི་སྦྱོར་ལམ་ཆོས་ཅན།
སྤང་བྱ་ཡིན་པར་ཐལ། སྡུག་བདེན་ཡིན་པའི་ཕྱིར། འདོད་ན། ཁྱོད་ཀྱི་དངོས་གཉེན་
བར་ཆད་མེད་ལམ་ཡོད་པར་ཐལ། འདོད་པའི་ཕྱིར། ཞེས་ཟེར་ཞིང་། སྒྲིབ་པ་དེའི་
དངོས་གཉེན་ཡིན་ན། སྒྲིབ་པ་དེ་དང་དངོས་སུ་ཕྲད་དགོས། ཞེས་ཟེར། ལམ་མ་
བཞུགས་ཀྱི་གང་ཟག་གི་རྒྱུད་ལ་ཤེས་སྒྲིབ་ཀྱི་དངོས་གཉེན་བར་ཆད་མེད་ལམ་མེད་
པའི་ཕྱིར། འདི་ནི་སྤང་གཉེན་སྐྱེ་འགག་བྱེད་ཚུལ་འཆད་པའི་སྐབས་སུ་དྲན་པར་བྱ་སྟེ།
~209~

རོང་ཊཱི ཀ་པའི་རྗེས་འབྲངས་རྣམས་ཀྱིས། བསྐལ་པ་གྲངས་མེད་དུ་མར་བསམ་ཀྱང་
ལན་གདབ་པར་མི་ནུས་པའི་ཕྱིར། གཞན་ཡང་། རྒྱུན་ཞུགས་སྲིད་པ་ལན་བདུན་པ་
ཆོས་ཅན། སྤང་བྱར་ཐལ། སྡུག་བདེན་ཡིན་པའི་ཕྱིར། ཁྱབ་པ་ཁས། འདོད་ན། ཁྱོད་
ཀྱི་དངོས་གཉེན་བར་ཆད་མེད་ལམ་ཡོད་པར་ཐལ། ཁྱོད་སྤང་བྱ་ཡིན་པའི་ཕྱིར། འཁོར་
གསུམ། གཞན་ཡང་། ཟག་བཅས་ལ་སྤང་བྱས་ཁྱབ་པར་ཐལ། སྡུག་བདེན་ལ་སྤང་
བྱས་ཁྱབ་པའི་ཕྱིར། འདོད་ན། བྱང་སེམས་སོ་སྐྱེའི་མངོན་པར་རྟོགས་པ་ཐམས་ཅད་
ཆོས་ཅན། དེར་ཐལ། དེའི་ཕྱིར། དེ་ལ་ཁོ་ན་རེ། སྡུག་བདེན་ལ་སྤང་བྱས་ཁྱབ་པར་
ཐལ། དེ་ལྟར་དུ་མཛོད་ལས་བཤད་པའི་ཕྱིར་ཞེ་ན། འོ་ན། གཟུགས་ཀྱི་ཕུང་པོ་དང་
དབང་ཤེས་གང་རུང་ལ་སྒོམ་སྤང་གིས་ཁྱབ་པར་ཐལ། དེ་ལྟར་དུ་མཛོད་ལས་བཤད་
པའི་ཕྱིར། གཞན་ཡང་བརྗོད་པར་བྱ་བ་མང་སྟེ། ཡི་གེ་མངས་དོགས་པའི་འཇིགས་
པས་རེ་ཞིག་བཞག་གོ། ༈ །མི་ཤེས་སྲིད་པའི་རྒྱུ་ཡིན་ཡང་། །ཞེས་སོགས་ཀྱི་སྐབས་
སུ་རྟེན་འབྲེལ་གྱི་རྣམ་གཞག་དང་། ༈ །སྐྱེ་འདོད་ཉེས་པ་བཅོམ་པའི་ཕྱིར། ཞེས་སོགས་
ཀྱི་སྐབས་སུ། སྤང་གཉེན་གྱི་རྣམ་གཞག་སོགས། ཕར་ཕྱིན་གྱི་རྣམ་བཤད་དུ་ལེགས་
པར་བཤད་པས་དེར་བལྟ་བར་བྱ་ཞིང་། བདེན་འཛིན་ལོག་རྟོག་ཡིན་མིན་གྱི་ཁྱད་པར་
འགའ་ཞིག་མ་གཏོགས་འདི་དང་མཐུན་པ་འབའ་ཞིག་ཡིན་ནོ།། །།
~210~

༅། །རྣམ་འགྲེལ་གྱི་ཐལ་འཕྲེང་མཁས་པ་མགུ་བའི་
རྒྱན་རིགས་པའི་འཕྲེང་བ་ལས་ལེའུ་
གསུམ་པའི་མཐའ་དཔྱོད་
བཞུགས་སོ། །
༄༅། །གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་སྐབས་སུ། ཁ་ཅིག་
ན་རེ། ཚད་མ་ཡིན་ན་མངོན་རྗེས་གང་རུང་ཡིན་པས་ཁྱབ་པ་དང༌། མངོན་རྗེས་གཉིས་
ཀྱི་བར་ན་གཞན་ཚད་མ་ཕུང་གསུམ་པ་མེད་པ་དང་། དེ་གཉིས་ཀྱི་བར་ན་དགག་
ཕྱོགས་དང་། སྒྲུབ་ཕྱོགས་ཀྱི་ཕུང་གསུམ་པ་མེད་པ་དང༌། ཚད་མ་ལ་མངོན་རྗེས་
གཉིས་སུ་དབྱེར་ཡོད། དེ་ལས་མང་མི་དགོས་ཤིང་། དེ་ལས་ཉུང་ན་མི་འདུ་བ་སོགས།
གྲངས་ངེས་ཀྱི་དོན་ཡིན་ཞིང་། ཚད་མ་ནི་ཕུང་གསུམ་པ་ཡིན་ཏེ། ཚད་མ་ལ་མངོན་
རྗེས་གཉིས་སུ་གྲངས་ངེས། དེ་མངོན་རྗེས་གང་རུང་མ་ཡིན་པའི་ཚད་མ་ཡིན་པའི་
ཕྱིར། ཞེས་གསུངས། ཚད་མ་ཡིན་ན། མངོན་རྗེས་གང་རུང་ཡིན་པས་ཁྱབ་པ་ཆོས་
ཅན། ཡོད་པར་ཐལ། ཚད་མ་ལ་མངོན་རྗེས་གཉིས་སུ་གྲངས་ངེས་པའི་དོན་ཡིན་པའི་
ཕྱིར། འདོད་ན། ཚད་མ་ཆོས་ཅན། དེར་ཐལ། དེའི་ཕྱིར། ལན་གདབ་པར་མི་ནུས་ཏེ།
ཚད་མ་ལ་མངོན་རྗེས་གཉིས་སུ་གྲངས་ངེས་པའི་ཕྱིར། འདིས་ནི་སོ་སོ་སྐྱེ་བོའི་རྒྱུད་
ཀྱི་ཚད་མ་ལྟ་བུ། ཚད་མའི་ཁྱད་པར་ལ་མངོན་རྗེས་གཉིས་སུ་གྲངས་ངེས་པར་འདོད་
པ་ཡང་ལེགས་པར་གསལ་ལོ། །མངོན་རྗེས་གཉིས་ཀྱི་བར་ན་གཞན་ཚད་མ་ཕུང་
གསུམ་པ་མེད་པར་ཐལ། དེ་མེད་པ་དེ་གྲངས་ངེས་ཀྱི་དོན་ཡིན་པའི་ཕྱིར། འདོད་ན།
རྗེས་དཔག་ཕུང་གསུམ་པ་མེད་པར་ཐལ། ཨ』འདོད་པའི་ཕྱིར། འདོད་ན། ཚད་མ་ཕུང་
གསུམ་པ་མེད་པར་ཐལ། འདོད་པའི་ཕྱིར། རྩ་བའི་གཏན་ཚིགས་དངོས། གསལ་བ་
-211-

རྣམས་ཁས། རྗེས་དཔག་དེ་རྗེས་དཔག་ཕུང་གསུམ་པ་ཡིན་པར་ཐལ། རྗེས་སུ་དཔག་
པའི་ཚད་མ་ལ་གསུམ་དུ་གྲངས་ངེས་པ་གང་ཞིག རྗེས་དཔག་དེ་གསུམ་པོ་གང་རུང་
མ་ཡིན་པའི་རྗེས་དཔག་ཡིན་པའི་ཕྱིར། གཞལ་བྱ་ཕུང་པོ་གསུམ་པ་ཡོད་པར་ཐལ།
ཚད་མ་ཕུང་པོ་གསུམ་པ་ཡོད་པའི་ཕྱིར། གཞན་ཡང་། ཚད་མ་ཆོས་ཅན། ཚད་མ་
ཕུང་པོ་གསུམ་པ་མ་ཡིན་པར་ཐལ། མངོན་རྗེས་གཉིས་ལ་རྗེས་སུ་འགྲོ་བའི་ཕྱིར། ཚད་
མ་ཕུང་གསུམ་པ་མེད་པར་ཐལ།མངོན་རྗེས་གཉིས་ཀྱི་བར་ན། དགག་ཕྱོགས་དང་སྒྲུབ་
ཕྱོགས་ཀྱི་ཕུང་གསུམ་པ་མེད་པའི་ཕྱིར་ཏེ། ཚད་མ་ལ་མངོན་སུམ་གྱི་ཚད་མ་དང་རྗེས་
སུ་དཔག་པའི་ཚད་མ་གཉིས་སུ་གྲངས་ངེས་པའི་ཕྱིར། ཁ་ཅིག་ན་རེ། སྔོན་འཛིན་དབང་
པོའི་མངོན་སུམ་ཆོས་ཅན། མངོན་སུམ་གྱི་ཚད་མ་ཡིན་ཏེ། ཁྱོད་ཚད་མ་ཡིན། ཁྱོད་
ཡིན་པ་སྲིད། ཁྱོད་ཀྱི་ནང་ཚན་དུ་གྱུར་པའི་རྗེས་དཔག་མེད་པའི་ཕྱིར། སྒྲ་མི་རྟག་
རྟོགས་ཀྱི་རྗེས་དཔག་ཆོས་ཅན། རྗེས་དཔག་ཚད་མ་ཡིན་ཏེ། ཁྱོད་ཚད་མ་ཡིན། ཁྱོད་
ཡིན་པ་སྲིད། ཁྱོད་ཀྱི་ནང་ཚན་དུ་གྱུར་པའི་མངོན་སུམ་མི་སྲིད་པའི་ཕྱིར། ཞེས་
གསུངས། འདི་ལ་ཁ་ཅིག་རྗེས་དཔག་མ་ཡིན་པའི་ཚད་མ་ཆོས་ཅན། མངོན་སུམ་དུ་
ཐལ། ཁྱོད་ཚད་མ་ཡིན། ཁྱོད་ཡིན་པ་སྲིད། ཁྱོད་ཀྱི་ནང་ཚན་དུ་གྱུར་པའི་རྗེས་དཔག་
མེད་པའི་ཕྱིར། མངོན་སུམ་མ་ཡིན་པའི་ཚད་མ་ཆོས་ཅན། རྗེས་དཔག་ཏུ་ཐལ། ཁྱོད་
ཚད་མ་ཡིན་ཁྱོད་ཡིན་པ་སྲིད། ཁྱོད་ཀྱི་ནང་ཚན་དུ་གྱུར་པའི་མངོན་སུམ་མི་སྲིད་པའི་
ཕྱིར། ཞེས་ཟེར། འོ་ན། རྗེས་དཔག་མ་ཡིན་པའི་ཚད་མ་ཆོས་ཅན། ཁྱོད་ཀྱི་ནང་ཚན་
དུ་གྱུར་པའི་རྗེས་དཔག་ཚད་མ་ཡོད་པར་ཐལ། ཁྱོད་ཀྱི་ནང་ཚན་དུ་གྱུར་པའི་མངོན་
རྗེས་གཉིས་ཀ་ཡོད་པའི་ཕྱིར་ཏེ། མངོན་རྗེས་གཉིས་ཁྱོད་ཀྱི་ནང་ཚན་ཡིན་པའི་ཕྱིར་
ཏེ། དེ་གཉིས་ཁྱོད་ཀྱི་བྱེ་བྲག་ཡིན་པའི་ཕྱིར། ཡང་ན། དེ་ཆོས་ཅན། ཁྱོད་ཀྱི་བྱེ་བྲག་
-212-

ཏུ་གྱུར་པའི་རྗེས་དཔག་ཡོད་པར་ཐལ། ཁྱོད་ཀྱི་བྱེ་བྲག་ཏུ་གྱུར་པའི་མངོན་རྗེས་གཉིས་
ཀ་ཡོད་པའི་ཕྱིར། དེར་ཐལ། དེ་གཉིས་ཀ་ཁྱོད་ཀྱི་བྱེ་བྲག་ཡིན་པའི་ཕྱིར། འདོད་ན།
རྗེས་དཔག་མ་ཡིན་པའི་རྗེས་དཔག་ཡོད་པར་ཐལ། འདོད་པའི་ཕྱིར། འཁོར་གསུམ་
ཁས། ཚུར་མཐོང་གི་རྒྱུད་ཀྱི་གང་ཟག་གི་བདག་མེད་རྟོགས་པའི་ཚད་མ་ཆོས་ཅན།
རྗེས་དཔག་ཏུ་ཐལ། ཁྱོད་ཚད་མ་ཡིན། ཁྱོད་ཡིན་པ་སྲིད། ཁྱོད་ཀྱི་ནང་ཚན་དུ་གྱུར་
པའི་མངོན་སུམ་མི་སྲིད་པའི་ཕྱིར། རྟགས་རྣམས་གྲུབ་པར་ཐལ། ཚུར་མཐོང་གི་རྒྱུད་
ལ་གང་ཟག་གི་བདག་མེད་པར་རྟོགས་པའི་མངོན་སུམ་མེད་པའི་ཕྱིར། འདོད་ན། དེ་
མ་ཡིན་པར་ཐལ། ཚུར་མཐོང་གི་རྒྱུད་ཀྱི་ཚད་མ་དེས་གང་ཟག་གི་བདག་མེད་པར་
རྟོགས་པའི་ཕྱིར། གཞན་ཡང་། གང་ཟག་གི་བདག་མེད་དངོས་སུ་རྟོགས་པའི་ཚད་མ་
ཆོས་ཅན། རྗེས་དཔག་ཡིན་པར་ཐལ། ཁྱོད་ཚད་མ་ཡིན། །ཁྱོད་ཡིན་པ་སྲིད།ཁྱོད་ཀྱི་
ནང་ཚན་དུ་གྱུར་པའི་མངོན་སུམ་མེད་པའི་ཕྱིར། རྟགས་གྲུབ་པར་ཐལ། གང་ཟག་གི་
བདག་མེད་དངོས་སུ་རྟོགས་པའི་མངོན་སུམ་མི་སྲིད་པའི་ཕྱིར། དེར་ཐལ། མངོན་
སུམ་གྱི་སྣང་ཡུལ་ཡིན་ན། རང་མཚན་ཡིན་དགོས་པའི་ཕྱིར་ཏེ། རྣལ་འབྱོར་མངོན་
སུམ་གྱི་སྣང་ཡུལ་ཡིན་ན་རང་མཚན་ཡིན་དགོས་པའི་ཕྱིར། རྣལ་འབྱོར་རྣམས་ཀྱི་བླ་
མས་བསྟན། །མ་འདྲེས་པ་ཡི་དོན་ཙམ་མཐོང་། །ཞེས་པའི་དོན་གྲུབ་པའི་ཕྱིར། །གཞན་
ཡང༌། མངོན་སུམ་གྱི་སྣང་ཡུལ་ལ་རང་མཚན་གྱིས་ཁྱབ་པར་ཐལ། མེད་ལ་དབང་
སྐྱེས་བློ་མིན་ཏེ། །དོན་གྱི་སྟོབས་ལས་སྐྱེས་པའི་ཕྱིར། །ཞེས་དང་། སྒྲོ་འདོགས་སྤྱོད་
ཡུལ་ཅན་བློ་དག འགའ་ཞིག་དེ་ལས་སྐྱེ་འགྱུར་གྱི། །དོན་གྱི་སྤྱོད་ཡུལ་ཅན་མ་ཡིན།།
ཞེས་པའི་དོན་སྒྲུབ་པའི་ཕྱིར། མངོན་སུམ་གྱི་སྣང་ཡུལ་ཡིན་ན། རང་མཚན་ཡིན་
དགོས་ཏེ། དེ་ཡིན་ན་སྤྱི་མཚན་མ་ཡིན་དགོས་པའི་ཕྱིར་ཏེ། རྗེས་དཔག་གི་སྣང་ཡུལ་
~213~

ཡིན་ན་རང་མཚན་མ་ཡིན་དགོས་པའི་ཕྱིར། དེ་ལ་གང་ཟག་གི་བདག་མེད་རྟོགས་པའི་
རྣལ་འབྱོར་མངོན་སུམ་མེད་པར་ཐལ། གང་ཟག་གི་བདག་མེད་གསལ་བར་སྣང་བའི་
མངོན་སུམ་མེད་པའི་ཕྱིར་ཞེ་ན། མ་ཁྱབ་པར་ཐལ། གང་ཟག་གི་བདག་མེད་རྟོགས་
པའི་རྣལ་འབྱོར་མངོན་སུམ་གྱི་ཚད་མ་དེ་ལ་གང་ཟག་གི་བདག་གིས་དབེན་པའི་འདུ་
བྱེད་ཀྱི་ཕུང་པོ་ཙམ་གསལ་བར་སྣང་བའི་ཕྱིར། ཁ་ཅིག་ན་རེ། གང་ཟག་གི་བདག་
གིས་དབེན་པའི་འདུ་བྱེད་ཀྱི་ཕུང་པོ་གསལ་བར་སྣང་བ་ལྟ་བུ་དེ། རྣལ་འབྱོར་མངོན་
སུམ་སྒྲུབ་བྱེད་ཀྱི་རིགས་པ་ལ་བརྟེན་ནས་ཐོབ་དགོས་པར་ཐལ། གང་ཟག་གི་བདག་
མེད་རྟོགས་པའི་རྣལ་འབྱོར་མངོན་སུམ་དེ་ལ་གང་ཟག་གི་བདག་གིས་དབེན་པའི་འདུ་
བྱེད་ཀྱི་ཕུང་པོ་ཙམ་གསལ་བར་སྣང་བའི་ཕྱིར་ཞེ་ན། མ་ཁྱབ་པར་ཐལ། གང་ཟག་གི་
བདག་གིས་དབེན་པའི་འདུ་བྱེད་ཀྱི་ཕུང་པོ་གསལ་བར་སྣང་བའི་སྒོ་ནས་གང་ཟག་
གི་བདག་མེད་མངོན་སུམ་དུ་རྟོགས་པ། རྣལ་འབྱོར་མངོན་སུམ་རྒྱུད་ལྡན་གྱི་གང་ཟག་
ཁོ་ན་ལ་ཡོད་པའི་ཕྱིར། སོ་སྐྱེའི་རྒྱུད་ལ་གང་ཟག་གི་བདག་གིས་དབེན་པའི་འདུ་བྱེད་
ཀྱི་ཕུང་པོ་གསལ་བར་སྣང་བ་ཡོད་ཀྱང༌། གང་ཟག་གི་བདག་མེད་རྟོགས་པའི་མངོན་
སུམ་གྱི་ཚད་མ་ཚུར་མཐོང་གི་རྒྱུད་ལ་མེད་པའི་ཕྱིར། གཏན་ཚིགས་དང་པོ་གྲུབ་སྟེ།
འདུ་བྱེད་ཀྱི་ཕུང་པོ་དང༌། གང་ཟག་གི་བདག་གིས་དབེན་པའི་འདུ་བྱེད་ཀྱི་ཕུང་པོ་
གཉིས་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་གཅིག་གང་ཞིག འདུ་
བྱེད་ཀྱི་ཕུང་པོ་གསལ་བར་སྣང་བའི་ཚུར་མཐོང་གི་མངོན་སུམ་ཡོད་པའི་ཕྱིར། ཚུར་
མཐོང་གི་རྒྱུད་ལ་གང་ཟག་གི་བདག་མེད་པར་རྟོགས་པའི་མངོན་སུམ་ཚད་མ་མེད་པར་
ཐལ། གང་ཟག་གི་བདག་མེད་པར་རྟོགས་པའི་མངོན་སུམ་ཚད་མ་དང་པོར་ཐོབ་པ་
དང་མཐོང་ལམ་ཐོབ་པ་དུས་མཉམ་པའི་ཕྱིར། དེ་ལ་ཚུར་མཐོང་གི་རྒྱུད་ཀྱི་གང་ཟག་
~214~

གི་བདག་མེད་རྟོགས་པའི་ཚད་མ་ཉམས་སུ་མྱོང་བའི་རང་རིག་མངོན་སུམ་གྱི་ཚད་མ་
ཆོས་ཅན། གང་ཟག་གི་བདག་མེད་རྟོགས་པར་ཐལ། ཚུར་མཐོང་གི་རྒྱུད་ཀྱི་གང་ཟག་
གི་བདག་མེད་རྟོགས་པའི་ཚད་མ་དེ་ཉིད་རྟོགས་པའི་ཕྱིར། མ་གྲུབ་ན། དེ་ཆོས་ཅན།
ཁྱོད་མྱོང་རང་རིག་མངོན་སུམ་གྱི་ཚད་མ་དེས་ཁྱོད་རྟོགས་པར་ཐལ། ཁྱོད་ཚད་མ་
ཡིན་པའི་ཕྱིར། ཞེ་ན། ཚུར་མཐོང་གི་རྒྱུད་ཀྱི་གང་ཟག་གི་བདག་མེད་པས་ཁྱད་པར་
དུ་བྱས་པའི་ཚད་མ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། གང་ཟག་གི་
བདག་མེད་པས་ཁྱད་པར་དུ་བྱས་པའི་ཚད་མ་དེ། ཚུར་མཐོང་གི་རྒྱུད་ཀྱི་ཚད་མ་གང་
ཟག་གི་བདག་མེད་དུ་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། རྟགས་
གསལ་ཁས། ཚུར་མཐོང་གི་རྒྱུད་ཀྱི་སྔོན་འཛིན་དབང་པོའི་མངོན་སུམ་ཉམས་སུ་མྱོང་
བའི་རང་རིག་མངོན་སུམ་ཚད་མ་ཆོས་ཅན། སྔོན་པོ་རྟོགས་པའི་ཚད་མ་མ་ཡིན་པར་
ཐལ། ཁྱོད་ཚུར་མཐོང་གི་རྒྱུད་ཀྱི་ཁ་ནང་ཁོ་ནར་ཕྱོགས་པའི་རིག་པ་ཡིན་པའི་ཕྱིར།
ཁྱབ་པར་ཐལ། ཕྱི་རོལ་གྱི་དོན་རྟོགས་པའི་ཚུར་མཐོང་གི་རྒྱུད་ཀྱི་ཚད་མ་ཡིན་ན། ཁ་
ཕྱི་རོལ་ལ་ཕྱོགས་དགོས། དེ་ཡིན་ན། ཁ་ནང་ཁོ་ནར་ཕྱོགས་པ་འགལ་བའི་ཕྱིར། །
བུམ་པ་ཚད་མས་མ་དམིགས་པའི་རྟགས་ཀྱིས་བུམ་པས་དག་པའི་ས་ཕྱོགས་ན་བུམ་པ་
མེད་པར་སྒྲུབ་པའི་ཕྱོགས་ཆོས་དེ། ཚུར་མཐོང་གི་རྒྱུད་ཀྱི་རང་རིག་གིས་མ་རྟོགས་
པར་ཐལ། སྔོན་འཛིན་དབང་པོའི་མངོན་སུམ་ཉམས་སུ་མྱོང་བའི་རང་རིག་མངོན་སུམ་
དེས་སྔོན་པོ་མ་རྟོགས་པའི་ཕྱིར་ཞེ་ན། མ་ཁྱབ་པར་ཐལ། དེ་གཉིས་ལ་ཕྱི་རོལ་གྱི་
སྔོན་པོ་རྟོགས་མ་རྟོགས་ཀྱི་ཁྱད་པར་ཡོད་པའི་ཕྱིར། ཡང་ཁ་ཅིག་ན་རེ། ཚུར་མཐོང་
གི་རྒྱུད་ཀྱི་མངོན་སུམ་གྱི་ཡུལ་ཆོས་ཅན། རང་མཚན་དུ་ཐལ། ཚུར་མཐོང་གི་མངོན་
སུམ་གྱི་སྣང་ཡུལ་ཡིན་པའི་ཕྱིར། མ་གྲུབ་ན་དེར་ཐལ། ཚུར་མཐོང་གི་རྒྱུད་ཀྱི་མངོན་
~215-

སུམ་ལ་ཁྱོད་ཀྱི་རྣམ་པ་ཤར་བའི་ཕྱིར། མ་གྲུབ་ན། ཚུར་མཐོང་གི་རྒྱུད་ཀྱི་མངོན་སུམ་
ཆོས་ཅན། ཁྱོད་ལ་རང་ཡུལ་གྱི་རྣམ་པ་ཤར་བར་ཐལ། ཁྱོད་གཟུང་རྣམ་དང་འཛིན་
རྣམ་གྱི་ཚུལ་གཉིས་པ་ཅན་གྱི་ཤེས་པ་ཡིན་པའི་ཕྱིར་ཏེ། དྲན་ཤེས་ཅན་གྱི་ཤེས་པ་
ཡིན་པའི་ཕྱིར། ཡང་ཁ་ཅིག་ན་རེ། ཚུར་མཐོང་གི་རྒྱུད་ཀྱི་མངོན་སུམ་ཆོས་ཅན།
ཁྱོད་ཀྱི་སྣང་ཡུལ་རང་མཚན་མ་ཡིན་པར་ཐལ། ཁྱོད་ཀྱི་ཡུལ་རང་མཚན་མ་ཡིན་པའི་
ཕྱིར་ཞེ་ན། ཚུར་མཐོང་གི་རྒྱུད་ཀྱི་མངོན་སུམ་གྱི་སྣང་ཡུལ་གཞལ་བྱ་རང་མཚན་དུ་
ཐལ། ཚུར་མཐོང་གི་མངོན་སུམ་གྱིས་སྤྱི་མཚན་སྣང་ཡུལ་དུ་མི་བྱེད་པའི་ཕྱིར། མ་
གྲུབ་ན། །ཚུར་མཐོང་གི་རྒྱུད་ཀྱི་མངོན་སུམ་ཆོས་ཅན། རང་ཡུལ་གསལ་བར་སྣང་
བའི་བློ་མ་ཡིན་པར་ཐལ། སྤྱི་མཚན་སྣང་ཡུལ་དུ་བྱེད་པའི་བློ་ཡིན་པའི་ཕྱིར་ཏེ། བློ་ཐ་
དད་པའང་རྙེད་པར་དཀའ། ཞེས་པའི་ལུང་དོན་གྲུབ་པའི་ཕྱིར། ཁོ་ན་རེ། རྣམ་མཁྱེན་
ཆོས་ཅན། ཤེས་བྱ་ཐམས་ཅད་མངོན་སུམ་དུ་མཐོང་བ་ལ་གེགས་བྱེད་ཀྱི་སྒྲིབ་པ་མ་
སྤངས་པར་ཐལ། ཤེས་བྱ་ཐམས་ཅད་མངོན་སུམ་དུ་རྟོགས་པ་མི་སྲིད་པའི་ཕྱིར། དེར་
ཐལ། ཐམས་ཅད་གསལ་བར་སྣང་བ་མི་སྲིད་པའི་ཕྱིར། འདོད་ན། སྒྲིབ་པ་མ་ལུས་
པར་སྤངས་པ་མ་ཡིན་པར་ཐལ། འདོད་པའི་ཕྱིར། ཁྱབ་པར་ཐལ། ཤེས་བྱ་ཐམས་ཅད་
མངོན་སུམ་དུ་རྟོགས་པ་ལ་གེགས་བྱེད་ཀྱི་སྒྲིབ་པ་ཡོད་པའི་ཕྱིར་ཏེ། གོམས་ཕྱིར་མ་
ལུས་སྤངས་པ་ཉིད། །ཅེས་དང་། ལམ་བཤད་མི་གསལ་ཉིད་ལུས་ཡིན། །ཞེས་པའི་
དོན་གྲུབ་པའི་ཕྱིར་རོ། །གཞན་ཡང་སངས་རྒྱས་འཕགས་པ་དང་། ཉན་རང་དགྲ་བཅོམ་
པ་རྣམས་ཡུལ་རྟོགས་ཚུལ་མཚུངས་པར་ཐལ། སངས་རྒྱས་འཕགས་པས་ཤེས་བྱ་
ཐམས་ཅད་མངོན་སུམ་དུ་རྟོགས་པ་ལ་གེགས་བྱེད་ཀྱི་སྒྲིབ་པ་མ་སྤངས་པའི་ཕྱིར། དེར་
ཐལ། སངས་རྒྱས་འཕགས་པས་ཤེས་བྱ་ཐམས་ཅད་མངོན་སུམ་དུ་མ་རྟོགས་པའི་
~216~

ཕྱིར། དེར་ཐལ། དེའི་རྒྱུད་ལ་ཤེས་བྱ་ཐམས་ཅད་དངོས་སུ་རྟོགས་པའི་བློ་མེད་པའི་
ཕྱིར། མ་གྲུབ་ན། དེའི་རྒྱུད་ཀྱི་ཤེས་བྱ་ཐམས་ཅད་དངོས་སུ་རྟོགས་པའི་བློ་ཆོས་ཅན།
ཤེས་བྱ་ཐམས་ཅད་སྣང་ཡུལ་དུ་བྱེད་པར་ཐལ། ཤེས་བྱ་ཐམས་ཅད་དངོས་སུ་རྟོགས་
པའི་བློ་གང་ཞིག མངོན་སུམ་ཡིན་པའི་ཕྱིར། འདོད་ན། ཤེས་བྱ་ཐམས་ཅད་ཆོས་
ཅན། རང་མཚན་དུ་ཐལ། མངོན་སུམ་གྱི་སྣང་ཡུལ་ཡིན་པའི་ཕྱིར། ཤེས་སྒྲིབ་ཡོད་
པར་ཐལ། ཤེས་བྱ་ཐམས་ཅད་དངོས་སུ་རྟོགས་པ་ལ་གེགས་བྱེད་ཀྱི་སྒྲིབ་པ་ཡོད་པའི་
ཕྱིར། ཞེས་ཟེར་བ་རྣམས་ནི། མདོ་སྡེ་པའི་ལུགས་ལ།ཤེས་སྒྲིབ་ཀྱི་རྣམ་གཞག་ཡོད་
པར་འདོད་པ་དང་། མེད་པར་འདོད་པའི་ལུགས་གཉིས་སྣང་བས་དཔྱད་པར་བྱའོ། །
སྦྱོར་བའི་འགོད་ཚུལ་ལ་ཚད་མ་ལ་མངོན་རྗེས་གཉིས་སུ་གྲངས་ངེས་ཏེ། ཚད་མའི་
སྣང་ཡུལ་གྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཁྱབ་སྟེ། རང་
མཚན་སྣང་ཡུལ་དུ་བྱེད་པའི་ཚད་མ་ལ་མངོན་སུམ་གྱིས་ཁྱབ། སྤྱི་མཚན་སྣང་ཡུལ་
དུ་བྱེད་པའི་ཚད་མ་ལ་རྗེས་དཔག་གིས་ཁྱབ་པའི་ཕྱིར། ཞེ་ན། ཚད་མ་ཆོས་ཅན།
མངོན་སུམ་ཡིན་པར་ཐལ།རང་མཚན་སྣང་ཡུལ་དུ་བྱེད་པའི་ཚད་མ་ཡིན་པའི་ཕྱིར།མ་
གྲུབ་ན། རང་མཚན་ཚད་མའི་སྣང་ཡུལ་ཡིན་པ་འབུད། འདོད་ན། ཚད་མ་ཆོས་ཅན།
རྗེས་དཔག་ཏུ་ཐལ། སྤྱི་མཚན་སྣང་ཡུལ་དུ་བྱེད་པའི་ཚད་མ་ཡིན་པའི་ཕྱིར། མངོན་
སུམ་ལ་ཚད་མས་ཁྱབ་པར་ཐལ། ཚད་མ་ལ་མངོན་རྗེས་གཉིས་སུ་གྲངས་ངེས་པའི་
ཕྱིར། ཆོས་དེ་ལ་རྗེས་སུ་དཔག་པའི་ཚད་མ་ཡིན་ན། ཆོས་དེ་ལ་རྗེས་དཔག་ཡིན་....
པས་ཁྱབ་པར་ཐལ། ཚད་མ་ལ་མངོན་རྗེས་གཉིས་སུ་གྲངས་ངེས་པའི་ཕྱིར། འདོད་ན།
སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་རྟག་པ་མ་ཡིན་པ་ལ་རྗེས་དཔག་ཏུ་ཐལ།
དེ་ལ་རྗེས་སུ་དཔག་པའི་ཚད་མ་ཡིན་པའི་ཕྱིར། འདོད་ན། དེ་ལ་རྟོག་པར་ཐལ། འདོད་
~217-Mad

པའི་ཕྱིར། འདོད་ན། དེའི་དོན་སྤྱི་སྣང་ཡུལ་དུ་བྱེད་པར་ཐལ་ལོ། འདོད་ན། དེའི་རྣམ་
པ་ཤར་བར་ཐལ། འདོད་པའི་ཕྱིར། ཁ་ཅིག་ན་རེ། ཆོས་དེའི་དོན་སྤྱི་སྣང་ཡུལ་དུ་བྱེད་
པའི་བློ་ཡིན་ན། ཆོས་དེའི་རྣམ་པ་ཤར་བའི་ཁྱབ་བོ་ཞེས་ཟེར། འོ་ན། ཚད་མ་ཆོས་
ཅན། སྒྲ་རྟག་པའི་རྣམ་པ་ཤར་བར་ཐལ། དེའི་དོན་སྤྱི་སྣང་ཡུལ་དུ་བྱེད་པའི་ཚད་མ་
ཡིན་པའི་ཕྱིར་ཏེ། སྒྲ་རྟག་པའི་དོན་སྤྱི་དེ་ཚད་མའི་སྣང་ཡུལ་ཡིན་པའི་ཕྱིར་ཏེ།
གཞི་གྲུབ་པའི་ཕྱིར། རྩ་བར་འདོད་ན། ཚད་མ་ཆོས་ཅན། ལོག་ཤེས་སུ་ཐལ། སྒྲ་རྟག་
པའི་༉་རྣམ་པ་ཅན་གྱི་བློ་ཡིན་པའི་ཕྱིར། ཡང་ཁ་ཅིག་ན་རེ། ཚད་མ་ལ་མངོན་སུམ་གྱི་
ཚད་མ་དང་། རྗེས་སུ་དཔག་པའི་ཚད་མ་གཉིས་སུ་ངེས་ཏེ། ཚད་མའི་སྣང་ཡུལ་གྱི་
གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་ངེས་པའི་ཕྱིར། ཁྱབ་སྟེ། རང་
མཚན་སྣང་ཡུལ་དུ་བྱེད་ཅིང་། སྤྱི་མཚན་སྣང་ཡུལ་དུ་མི་བྱེད་པའི་ཚད་མ་ལ། མངོན་
སུམ་གྱིས་ཁྱབ། སྤྱི་མཚན་སྣང་ཡུལ་དུ་བྱེད་ཅིང་རང་མཚན་སྣང་ཡུལ་དུ་མི་བྱེད་པའི་
ཚད་མ་ལ། རྗེས་དཔག་གིས་ཁྱབ་པའི་ཕྱིར་ཞེ་ན། མངོན་རྗེས་གཉིས་ཆོས་ཅན། རྗེས་
དཔག་ཏུ་ཐལ། སྤྱི་མཚན་སྣང་ཡུལ་དུ་བྱེད་ཅིང་། རང་མཚན་སྣང་ཡུལ་དུ་མི་བྱེད་
པའི་ཚད་མ་ཡིན་པའི་ཕྱིར། རྟགས་ཕྱི་མ་གྲུབ་པར་ཐལ། རྗེས་དཔག་གི་སྣང་ཡུལ་དུ་
གྱུར་པའི་རང་མཚན་མེད་པའི་ཕྱིར། གཏན་ཚིགས་དང་པོ་གྲུབ་པར་ཐལ། མངོན་རྗེས་
གཉིས་ལ་སྣང་ཡུལ་ཡོད། མངོན་རྗེས་གཉིས་ཀྱི་སྣང་ཡུལ་དུ་གྱུར་པའི་རང་མཚན་མེད་
པའི་ཕྱིར། འདིའི་གཏན་ཚིགས་དང་པོ་གྲུབ་པར་ཐལ། དེའི་སྣང་ཡུལ་གྱི་གཞལ་བྱ་
ཡོད་པའི་ཕྱིར་ཏེ། དེའི་དངོས་ཀྱི་གཞལ་བྱ་ཡོད་པའི་ཕྱིར། མངོན་སུམ་གྱི་སྣང་ཡུལ་
དུ་གྱུར་པའི་སྤྱི་མཚན་ཡོད་པར་ཐལ། མངོན་རྗེས་གཉིས་ཀྱི་སྣང་ཡུལ་དུ་གྱུར་པའི་སྤྱི་
མཚན་ཡོད་པའི་ཕྱིར། ཞེ་ན། ཚུར་མཐོང་གི་མིག་ཤེས་ཀྱི་སྣང་ཡུལ་དུ་གྱུར་པའི་སྒྲ་
~ 218~

ཡོད་པར་ཐལ། ཚུར་མཐོང་གི་མིག་གི་ཤེས་པ་དང་། རྣ་བའི་རྣམ་པར་ཤེས་པ་གཉིས་
ཀའི་སྣང་ཡུལ་དུ་གྱུར་བའི་སྒྲ་ཡོད་པའི་ཕྱིར་ཏེ། དེ་གཉིས་ཀྱི་སྣང་ཡུལ་དུ་གྱུར་པའི་
གཟུགས་སྒྲ་ཡོད་པའི་ཕྱིར་ཏེ། གཟུགས་སྒྲ་གཉིས་པོ་དེ། དེའི་སྣང་ཡུལ་ཡིན་པའི་
ཕྱིར་ཏེ། དེ་གཉིས་ཀྱི་སྣང་ཡུལ་དེ་གཉིས་ཀྱི་སྣང་ཡུལ་ཡིན་པའི་ཕྱིར། རང་མཚན་
དངོས་སུ་རྟོགས་ཤིང་། སྤྱི་མཚན་ཤུགས་ལ་རྟོགས་པའི་ཚད་མ་ཆོས་ཅན། མངོན་
སུམ་ཡིན་པར་ཐལ། རང་མཚན་སྣང་ཡུལ་དུ་བྱེད་ཅིང་། སྤྱི་མཚན་སྣང་ཡུལ་དུ་མི་
བྱེད་པའི་ཚད་མ་ཡིན་པའི་ཕྱིར་ཏེ། ཆོས་ཅན་དེ་ཉིད་ཡིན་པའི་ཕྱིར།འདོད་ན།རང་
མཚན་དངོས་རྟོགས་ཀྱི་ཚད་མ་མངོན་སུམ་དུ་ཐལ། འདོད་པའི་ཕྱིར། འདོད་ན།
མ་མངོན་སུམ་དུ་ཐལ་ལོ། །རྗེས་དཔག་གི་སྣང་ཡུལ་ཆོས་ཅན། ཁྱོད་རྟོགས་པའི་ཚད་
མ་ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་གཉིས་སུ་གྲངས་ངེས་
པར་ཐལ། ཁྱོད་རྟོགས་པའི་ཚད་མའི་སྣང་ཡུལ་གྱི་གཞལ་བྱ་ལ། རང་སྤྱི་གཉིས་སུ་
ངེས་པའི་ཕྱིར། ཁྱབ་པ་ཁས། འདོད་ན། རྗེས་དཔག་གིས་རང་གི་སྣང་ཡུལ་མ་རྟོགས་
པ་འབུད། མཁས་པ་ཁ་ཅིག་ན་རེ། ཚད་མའི་སྣང་ཡུལ་གྱི་གཞལ་བྱ་ལ་རང་སྤྱི་གཉིས་
སུ་གྲངས་ངེས་ན། ཚད་མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་
གཉིས་སུ་གྲངས་ངེས་པས་ཁྱབ་སྟེ། རང་མཚན་སྣང་ཡུལ་དུ་བྱས་པའི་སྒོ་ནས་མྱོང་
སྟོབས་ཀྱིས་སྒྲོ་འདོགས་གཅོད་པའི་ཚད་མ་ཡིན་ན། མངོན་སུམ་ཡིན་པས་ཁྱབ། སྤྱི་
མཚན་སྣང་ཡུལ་དུ་བྱེད་པའི་སྒོ་ནས་རྟགས་སྟོབས་ཀྱིས་སྒྲོ་འདོགས་གཅོད་པའི་ཚད་
མ་ལ་རྗེས་དཔག་གིས་ཁྱབ་པའི་ཕྱིར། ཞེ་ན། མངོན་སུམ་གྱི་ཚད་མ་ཡིན་ན། རང་གི་
སྣང་ཡུལ་དུ་གྱུར་པའི་རང་མཚན་ལ་ཚད་མ་ཡིན་པས་ཁྱབ་པར་ཐལ། སྦྱོར་བ་དེ་འཐད་
པའི་ཕྱིར། འདོད་ན། དབུ་མ་ཐལ་འགྱུར་བའི་རྒྱུད་ཀྱི་བུམ་འཛིན་དབང་མངོན་ཆོས་
~219~

ཅན། དེར་ཐལ། དེའི་ཕྱིར། འདོད་ན། དེས་བུམ་པ་རང་མཚན་དུ་རྟོགས་པར་ཐལ།
འདོད་པའི་ཕྱིར། འདོད་ན། དེས་བུམ་པ་དོན་དམ་པར་དོན་བྱེད་ནུས་པར་རྟོགས་པར་
ཐལ། འདོད་པའི་ཕྱིར། འདོད་མི་ནུས་ཏེ། དབུ་མ་ཐལ་འགྱུར་བ་དེ། གལ་ཏེ་ཐམས་
ཅད་ནུས་མེད་ན། །ཞེས་པའི་ཕྱོགས་སྔ་སྨྲ་བ་པོ་ཡིན་པའི་ཕྱིར། ཁ་ཅིག་ན་རེ། ཚད་མ་
ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་གཉིས་སུ་གྲངས་མ་ངེས་པར་
ཐལ། ཚད་མ་ཡིན་ན་མངོན་རྗེས་གང་རུང་ཡིན་པས་མ་ཁྱབ་པའི་ཕྱིར་ཞེ་ན། དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ལ་དགག་སྒྲུབ་གང་རུང་དུ་གྲངས་ངེས་པར་
ཐལ། དེ་སྒྲུབ་ཀྱི་དགག་བྱའི་ཆོས་སུ་བཟུང་བྱ་ལ་དགག་སྒྲུབ་གང་རུང་དུ་གྲངས་མ་
ངེས་པའི་ཕྱིར། མ་གྲུབ་ན་དེ་ཡིན་ན་དགག་སྒྲུབ་གང་རུང་ཡིན་པས་ཁྱབ་པར་ཐལ།
གཏན་ཚིགས་མ་གྲུབ་པ་དེའི་ཕྱིར། ཁྱབ་པ་ཁས། འདོད་ན། གང་ཟག་གི་བདག་ཆོས་
ཅན། དགག་སྒྲུབ་གང་རུང་དུ་ཐལ། རྣམ་ཤེས་གང་ཟག་གི་བདག་མ་ཡིན་པར་སྒྲུབ་
པའི་དགག་བྱའི་ཆོས་སུ་བཟུང་བྱ་ཡིན་པའི་ཕྱིར། འདོད་ན། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་ན། དགག་སྒྲུབ་གང་རུང་ཡིན་པས་ཁྱབ་པར་ཐལ།
འདོད་པའི་ཕྱིར། འདོད་ན། གང་ཟག་གི་བདག་ཆོས་ཅན། དགག་སྒྲུབ་གང་རུང་དུ་
ཐལ། རྣམ་ཤེས་གང་ཟག་གི་བདག་ཡིན་པར་སྒྲུབ་པའི་དངོས་ཀྱི་སྒྲུབ་བྱའི་ཆོས་སུ་
བཟུང་བྱ་ཡིན་པའི་ཕྱིར། གཞན་ཡང་བརྗོད་པར་བྱ་བ་མང་སྟེ་ཤེས་པར་སླའོ། ༈ དོན་
དམ་དོན་བྱེད་ནུས་པ་གང་། ཞེས་པའི་སྐབས་སུ། དོན་དམ་པར་དོན་བྱེད་ནུས་པའི་
ཆོས་རང་མཚན་གྱི་མཚན་ཉིད། དེ་ལྟར་མི་ནུས་པའི་ཆོས་སྤྱི་མཚན་གྱི་མཚན་ཉིད།
ཡུལ་དུས་རང་བཞིན་མ་འདྲེས་པར་གནས་པའི་དངོས་པོ་རང་མཚན་གྱི་མཚན་ཉིད། ཡུལ་
དུས་ཐུན་མོང་དུ་རྗེས་འགྲོ་བྱེད་པའི་ཆོས་སྤྱི་མཚན་གྱི་མཚན་ཉིད། བྱེ་བྲག་མེད་པའི་
~220 ~

དངོས་པོ། རང་མཚན་གྱི་མཚན་ཉིད། རང་གི་གསལ་བ་རྣམས་ལ་རྗེས་སུ་འགྲོ་བའི་
ཆོས་སྤྱི་མཚན་གྱི་མཚན་ཉིད། །སྤྱི་དང་སྤྱི་མཚན་ཡིན་ཁྱབ་མཉམ་ཡིན་ནོ་ཞེས་ཟེར།
ཁ་ཅིག་ན་རེ། བུམ་པ་ཆོས་ཅན། དོན་དམ་པར་དོན་བྱེད་ནུས་པར་ཐལ། རང་མཚན་
ཡིན་པའི་ཕྱིར། འདོད་ན། བུམ་པ་ཆོས་ཅན། དོན་དམ་པར་དོན་བྱེད་ནུས་པ་མ་ཡིན་
པར་ཐལ། བདེན་པར་མེད་པའི་ཕྱིར་ཏེ། །ཡན་ལག་ཚོགས་ཙམ་གྱི་ཀུན་རྫོབ་པ་ཡིན་
པའི་ཕྱིར་ཏེ། ཡན་ལག་ཅན་ཡིན་པའི་ཕྱིར། གཞན་ཡང་བུམ་པ་དེ་དོན་དམ་པར་མ་
གྲུབ་པར་ཐལ། བུམ་པ་དང་ཆུ་ལ་སོགས་པ་ཀུན་རྫོབ་ཙམ་དུ་ཡོད་པའི་ཕྱིར་ཏེ། མཛོད་
ལས། ་གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་
བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་འབྱུང་བའི་ཕྱིར་
རོ། །གཞན་ཡང༌། བུམ་པ་ཀུན་རྫོབ་པའི་དངོས་པོ་ཡིན་པར་ཐལ། ཀུན་རྫོབ་པ་ཡི་
དངོས་རྣམས་ལ། །དེ་ཉིད་གཞན་ཉིད་འགོག་པར་འགྱུར་ཞེས་བཤད་པའི་ཕྱིར་ཞེ་ན།
རྡུལ་ཕྲ་རབ་དེ་བདེན་པར་གྲུབ་པར་ཐལ། དོན་དམ་ཡོད་གཞན་ནོ། །ཞེས་བཤད་པའི་
ཕྱིར། འདོད་ན་རྡུལ་ཕྲ་རབ་ཆོས་ཅན། དེ་མ་ཡིན་པར་ཐལ། ཡན་ལག་ཚོགས་ཙམ་
གྱི་ཀུན་རྫོབ་པ་ཡིན་པའི་ཕྱིར་ཏེ། ཡན་ལག་ཅན་ཡིན་པའི་ཕྱིར། ཁྱབ་པ་ཁས། གཞན་
ཡང་། བྱས་མི་རྟག་ཐ་དད་ཀུན་རྫོབ་པའི་དངོས་པོར་ཐལ། ཀུན་རྫོབ་པ་ཡི་དངོས་
རྣམས་ལ། ཞེས་བཤད་པའི་ཕྱིར། ཁྱབ་པ་ཁས། འདོད་ན། འོ་ན། དངོས་པོར་ཐལ།
ཀུན་རྫོབ་པའི་དངོས་པོ་ཡིན་པའི་ཕྱིར། ཁྱབ་པར་ཐལ། བུམ་པ་དེ་ཀུན་རྫོབ་པའི་
དངོས་པོར་རིགས་པའི་ཕྱིར། ས་བོན་གྱིས་མྱུ་གུ་སྐྱེད་པའི་ནུས་པ་ཆོས་ཅན། ཡན་
ལག་ཚོགས་ཙམ་གྱི་ཀུན་རྫོབ་པར་ཐལ། ཡན་ལག་ཅན་ཡིན་པའི་ཕྱིར། འདོད་ན།
བདེན་པར་མེད་པར་ཐལ། འདོད་པའི་ཕྱིར། འདོད་ན། ས་བོན་གྱིས་རང་ངོས་ནས་མྱུ་
-221-

གུ་མི་སྐྱེད་པར་ཐལ། འདོད་པའི་ཕྱིར། འདོད་ན། ས་བོན་གྱི་མྱུ་གུ་མི་སྐྱེད་པར་ཐལ།
འདོད་པ་གང་ཞིག ས་བོན་གྱིས་གཞན་བུམ་སྣམ་སོགས་ཀྱིས་ངོས་ནས་མྱུ་གུ་མི་
སྐྱེད་པའི་ཕྱིར། དོན་དམ་པར་དོན་བྱེད་ནུས་པའི་ལྡོག་པ་ཆོས་ཅན། རང་མཚན་དུ་
ཐལ། དོན་དམ་པར་དོན་བྱེད་ནུས་པའི་ཆོས་ཡིན་པའི་ཕྱིར། དེར་ཐལ། དེའི་ཐུན་མོང་
མ་ཡིན་པའི་ཆོས་ཡིན་པའི་ཕྱིར་ཏེ། དེ་རྟག་པར་སྒྲུབ་པའི་ཐུན་མོང་མ་ཡིན་པའི་མ་
ངེས་པའི་གཏན་ཚིགས་ཡིན་པའི་ཕྱིར། འདིའི་ཁྱབ་པ་དང་རྟགས་རྣམས་ཁས། འདོད་
ན་རྟག་པ་མ་ཡིན་པར་ཐལ། འདོད་པའི་ཕྱིར། སློབ་དཔོན་སེང་གེ་བཟང་པོ་ཆོས་ཅན།
བུམ་པ་སོགས་དོན་དམ་པར་དོན་བྱེད་ནུས་པར་རྟོགས་པར་ཐལ། བུམ་པ་སོགས་རང་
མཚན་དུ་རྟོགས་པའི་ཕྱིར་ཏེ། དེ་རང་མཚན་དུ་ཁས་ལེན་པའི་རྒོལ་བ་རྟོགས་ལྡན་ཡིན་
པའི་ཕྱིར་ཏེ། དེ་རང་གི་མཚན་ཉིད་ཀྱི་གྲུབ་པར་ཁས་བླང་པའི་རྒོལ་བ་རྟོགས་ལྡན་ཡིན་
པའི་ཕྱིར། འདོད་ན། མ་ཡིན་པར་ཐལ། ངོ་བོ་ཉིད་མེད་པར་སྨྲ་བའི་གང་ཟག་ཡིན་པའི་
ཕྱིར། རྩ་བར་མ་ཁྱབ་ན། མཚན་ཉིད་འཐད་པར་འབུད། ལྟོ་ལྡིར་བ་ཆོས་ཅན། དོན་
དམ་པར་དོན་བྱེད་ནུས་པར་ཐལ། རང་མཚན་ཡིན་པའི་ཕྱིར། འདོད་ན། དེས་དོན་
དམ་པར་བུམ་པ་འཇོག་ནུས་པར་ཐལ་ལོ། །འདོད་ན། དེ་དོན་དམ་པར་བུམ་པའི་
མཚན་ཉིད་དུ་ཐལ། འདོད་པ་དེའི་ཕྱིར། འདོད་ན། བུམ་པ་དང་རྫས་ཐ་དད་ཡིན་པར་
ཐལ། དོན་དམ་པར་བུམ་པ་དང་བྱ་བྱེད་ཡིན་པའི་ཕྱིར། རྟགས་ཁས། ཁྱབ་པར་ཐལ།
དོན་དམ་པར་བུམ་པ་དང་བྱ་བྱེད་ཡིན་ན། ལྟོ་ལྡིར་བ་བུམ་པ་དང་བྱ་བྱེད་ཡིན་པའི་ཆ་
བདེན་པར་གྲུབ་དགོས་པའི་ཕྱིར། གཞན་ཡང༌། ངཕུང་པོ་ལ་སོགས་བྱེ་བྲག་གི ཞེས་
སོགས་དང་། བདག་ཉིད་བྱེད་པོ་མིན་ན་ཡང་། ཞེས་སོགས་དང་། ཐ་དད་འདོད་པའི་
དངོས་རྣམས་ལ། སྒྲོ་འདོགས་པས་ནི་འཇུག་ཕྱིར་རོ། །ཞེས་སོགས་ཀྱི་ལུང་དོན་མ་
222

གྲུབ་པར་ཐལ། ལྟོ་ལྡིར་བ་དེ་དོན་དམ་པར་བུམ་པའི་འཇོག་བྱེད་ཡིན་པའི་ཕྱིར། གཞན་
ཡང་། བུམ་པ་ཞེས་པའི་ངག་དེ།དོན་དམ་པར་བུམ་པའི་དངོས་མིང་དུ་ཐལ། ལྟོ་ལྡིར་
བ་དེ་དོན་དམ་པར་བུམ་པའི་འཇོག་བྱེད་ཡིན་པའི་ཕྱིར། འདོད་ན། བུམ་པ་ཞེས་པའི་
ཙའ།་. འདོད་ན།
སྒྲ་རྟོག་ཡུལ་ལ་དངོས་དབང་གིས་འཇུག་པར་ཐལ། འདོད་པའི་ཕྱིར་ཞེས་པ་འཁྲི་ཚུལ་
ལོ། །གཞི་དེའི་ཆོས་ཡིན་ན། གཞི་དེ་ཡིན་པས་ཁྱབ་པར་ཐལ། དོན་དམ་པར་དོན་
བྱེད་མི་ནུས་པའི་ཆོས་ཡིན་ན། དོན་དམ་པར་དོན་བྱེད་མི་ནུས་པ་ཡིན་དགོས་པའི་
ཕྱིར། འདོད་ན། ཉན་ཐོས་འཕགས་པའི་རྒྱུད་ཀྱི་ཐར་པ་དོན་གཉེར་གྱི་བློ་ཆོས་ཅན།
ཉན་ཐོས་ཡིན་པར་ཐལ། ཉན་ཐོས་ཀྱི་ཆོས་ཡིན་པའི་ཕྱིར། ཐེག་ཆེན་སེམས་བསྐྱེད་
ཆོས་ཅན། སངས་རྒྱས་སུ་ཐལ། སངས་རྒྱས་ཀྱི་ཆོས་ཡིན་པའི་ཕྱིར། དངོས་པོ་ཆོས་
ཅན། སྤྱི་མཚན་དུ་ཐལ། ཡུལ་དུས་ཐུན་མོང་དུ་རྗེས་འགྲོ་བྱེད་པའི་ཆོས་ཡིན་པའི་
ཕྱིར་ཏེ། དུས་གསུམ་པོ་ཁྱོད་ཀྱི་བྱེ་བྲག་ཡིན་པའི་ཕྱིར།རྟགས་གྲུབ་པར་ཐལ། དུས་
གསུམ་པོ་དངོས་པོ་ཡིན་པའི་ཕྱིར། ཁོ་ན་རེ། འདས་མ་འོངས་དངོས་པོར་ཐལ། དུས་
གསུམ་དངོས་པོ་ཡིན་པའི་ཕྱིར་ཞེ་ན། མ་ཁྱབ་པར་ཐལ། འདས་པ་དང་། དེའི་དུས་
འགལ་བའི་ཕྱིར། ཡང་ན། བུམ་པའི་དོན་སྤྱི་ཆོས་ཅན། ཡུལ་དུས་ཐུན་མོང་དུ་རྗེས་
འགྲོ་བྱེད་པར་ཐལ། སྤྱི་མཚན་ཡིན་པའི་ཕྱིར་ཏེ། རྟག་པ་ཡིན་པའི་ཕྱིར།་་འདོད་ན། དེ་
རྣམས་ཀྱི་སྤྱི་ཡིན་པར་ཐལ། འདོད་པའི་ཕྱིར། བྱེ་བྲག་མེད་པའི་དངོས་པོ་ཆོས་ཅན།
རང་མཚན་དུ་ཐལ། བྱེ་བྲག་མེད་པའི་དངོས་པོ་ཡིན་པའི་ཕྱིར། རྟགས་དངོས། འདོད་
ན། འགྲིག སྤྱི་མཚན་མ་ཡིན་པར་ཐལ། རང་མཚན་ཡིན་པའི་ཕྱིར། འདོད་ན། སྤྱི་
མཚན་ཡིན་པར་ཐལ། སྤྱི་ཡིན་པའི་ཕྱིར། ཁྱབ་པ་ཁས། དེར་ཐལ། ཀ་བུམ་གཉིས་ཀྱི་
~223 ~

སྤྱི་ཡིན་པའི་ཕྱིར། མདུན་གྱི་ཤིང་བུ་དེ་རང་མཚན་ཡིན་པར་ཐལ། སྔར་གྱི་མཚན་
ཉིད་རིགས་པའི་ཕྱིར། འདོད་ན། འགྲིག མདུན་གྱི་ཤིང་བུ་དེ་ཆོས་ཅན། རང་མཚན་
མ་ཡིན་པར་ཐལ། སྤྱི་ཡིན་པའི་ཕྱིར། ཁྱབ་པ་ཁས། བུམ་པའི་ལྡོག་པ་ཆོས་ཅན། སྤྱི་
མཚན་དུ་ཐལ། གཞལ་བྱ་གང་ཞིག རང་མཚན་མ་ཡིན་པའི་ཕྱིར། མ་གྲུབ་ན། དངོས་
པོར་ཐལ། རང་མཚན་ཡིན་པའི་ཕྱིར། རྩ་བར་འདོད་ན། སྤྱི་ཡིན་པར་ཐལ། སྤྱི་མཚན་
ཡིན་པའི་ཕྱིར། ཁྱབ་པ་དང་རྩ་བའི་གསལ་བ་ཁས། གཞན་ཡང་། གཞལ་བྱ་རང་སྤྱི་
གཉིས་པོ་དེ་ཆོས་ཅན། སྤྱི་མཚན་དུ་ཐལ། གཞལ་བྱ་གང་ཞིག རང་མཚན་མ་ཡིན་
པའི་ཕྱིར། རྟགས་གསལ་ལ་གནོད་བྱེད་བརྗོད་ཚུལ་སྔར་དང་འདྲ། བུམ་པ་ཆོས་ཅན།
ཁྱོད་སྣང་ཡུལ་དུ་བྱེད་པའི་རྟོག་པ་ཡོད་པར་ཐལ། ཁྱོད་སྤྱི་མཚན་ཡིན་པའི་ཕྱིར།
རྟགས་ཁས། འདོད་ན། ཁྱོད་སྣང་ཡུལ་དུ་བྱེད་པའི་རྟོག་པ་མེད་པར་ཐལ། ཁྱོད་དངོས་
པོ་ཡིན་པའི་ཕྱིར། སྤྱི་མཚན་ཡིན་ན། དོན་བྱེད་མི་ནུས་པས་ཁྱབ་པར་ཐལ། དོན་བྱེད་
ནུས་པའི་གཞལ་བྱ་ལ་རང་མཚན་གྱིས་ཁྱབ་པའི་ཕྱིར། གསལ་བ་ཁས། གཏན་
ཚིགས་གྲུབ་སྟེ། རང་གི་མཚན་ཉིད་གཅིག་གཞལ་བྱ། ཞེས་དང་། གཅིག་ཉིད་ཅེ་ན་ཁོ་
བོའང་འདོད། ཅེས་པ་དང་། སློབ་དཔོན་ལྷའི་དབང་པོའི་བློ་གྲོས་ཀྱི་འགྲེལ་པར་ཡང་།
དེ་ཉིད་ཀྱི་ཕྱིར། རང་གི་མཚན་ཉིད་གཅིག་པུ་མ་གཏོགས་པ། གཞལ་བྱའི་ཁྱད་པར་
ཅུང་ཟད་ཀྱང་དོན་བྱེད་པར་ནུས་པ་ཡོད་པ་མ་ཡིན་ནོ། ཞེས་བཤད་པའི་ཕྱིར་རོ། །དེ་
ལ་ཁོ་ན་རེ། སྤྱི་ཡིན་ན་དངོས་མེད་ཡིན་པས་ཁྱབ་པར་ཐལ། སྤྱི་དངོས་མེད་དུ་བཤད་
པའི་ཕྱིར་ཞེ་ན། མ་ཁྱབ་པར་ཐལ། འགའ་ཞིག་གྲངས་ཅན་འདོད་པའི་སྤྱི་དངོས་མེད་
དུ་བསྟན་པ་དང་། འགའ་ཞིག་ནི། རང་ཉིད་འདོད་པའི་སྤྱི་མཚན་ལ་དགོངས་པའི་ཕྱིར།
རྟོག་པས་སྒྲོ་མ་བཏགས་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་
P~224~

ནས་གྲུབ་པ། དོན་དམ་བདེན་པའི་མཚན་ཉིད། རྟོག་པས་བཏགས་པའི་ཆོས། ཀུན་
རྫོབ་བདེན་པའི་མཚན་ཉིད། སྔ་མ་དང་དངོས་པོ་ཡིན་ཁྱབ་མཉམ། ཕྱི་མ་དང་རྟག་པ་
ཡིན་ཁྱབ་མཉམ་ཡིན་ནོ་ཞེས་ཟེར། བྱ་བྱེད་བདེན་པས་སྟོང་པ་ཆོས་ཅན། རྟོག་པས་
སྒྲོ་བཏགས་མ་ཡིན་པར་ཐལ། དོན་དམ་བདེན་པ་ཡིན་པའི་ཕྱིར་ཏེ། ཁྱོད་དོན་དམ་
བདེན་པ་ཡིན་པ་ལ་དགོངས་ནས། དངོས་པོ་བདེན་པས་སྟོང་པའི་སྟོང་ཉིད། དོན་དམ་
བདེན་པར་ཤེར་ཕྱིན་གྱི་མདོ་ལས་བསྟན་པའི་ཕྱིར་ཏེ། ཁྱོད་དངོས་པོ་བདེན་པས་སྟོང་
པའི་སྟོང་ཉིད་དོན་དམ་བདེན་པར་སྟོན་པའི་ཤེར་ཕྱིན་གྱི་མདོའི་དགོངས་གཞི་ཡིན་པའི་
ཕྱིར། རྟགས་གྲུབ་པར་ཐལ། དངོས་པོ་བདེན་པས་སྟོང་པའི་སྟོང་ཉིད་དོན་དམ་བདེན་
པར་སྟོན་པའི་ཤེར་ཕྱིན་གྱི་མདོ་དེའི་དགོངས་གཞི་ཡོད་པའི་ཕྱིར་ཏེ། བྱ་བྱེད་བདེན་
པར་མེད་པ་དངོས་པོ་བདེན་མེད་དུ་སྟོན་པའི་ཤེར་ཕྱིན་གྱི་མདོའི་་དགོངས གཞི་ཡིན་
པའི་ཕྱིར། རྟགས་རྣམས་གྲུབ་པར་ཐལ། ཕུང་པོ་ལ་སོགས་བྱེ་བྲག་གི ཞེས་སོགས་
ཀྱི་ལུང་དོན་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན། རྟོག་པས་སྒྲོ་བཏགས་
ཡིན་པར་ཐལ། རྟོག་པའི་སྣང་ཡུལ་ཡིན་པའི་ཕྱིར། ཁྱབ་སྟེ། རྟོག་པའི་ཤེས་པའི་ཡུལ་
ཉིད་ཀྱིས། སྒྲ་ཡི་དོན་ནི་བཏགས་པ་ཡིན། ཞེས་བཤད་པའི་ཕྱིར། བྱ་བྱེད་བདེན་སྟོང་
ཆོས་ཅན། །རྟོག་པའི་སྣང་ཡུལ་དུ་ཐལ། སྤྱི་མཚན་ཡིན་པའི་ཕྱིར། ཆོས་དེ་རྟོག་པས་
སྒྲོ་བཏགས་ཡིན་ན། ཆོས་དེ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་
མ་གྲུབ་པས་ཁྱབ་པར་ཐལ། ཆོས་དེ་རྟོག་པས་སྒྲོ་བཏགས་ཡིན་ན། ཆོས་དེ་བདེན་
པར་མེད་དགོས་པའི་ཕྱིར། ཆོས་དེ་སྤྱི་མཚན་ཡིན་ན། ཆོས་དེ་རྟོག་པས་སྒྲོ་བཏགས་
ཡིན་དགོས་པར་ཐལ། ཆོས་དེ་སྤྱི་མཚན་ཡིན་ན། ཆོས་དེ་བདེན་མེད་ཡིན་དགོས་
པའི་ཕྱིར། གསལ་བ་རྣམས་འགྲིག ཡུལ་རྟོག་པས་སྒྲོ་བཏགས་ཡིན་པར་ཐལ། །ཡུལ་
-225-

སྤྱི་མཚན་ཡིན་པའི་ཕྱིར། འདོད་ན། ཡུལ་རང་གི་ཐུན་མོང་མ་ཡིན་པའི་སྡོད་ལུགས་
ཀྱི་ངོས་ནས་མ་གྲུབ་པར་ཐལ། ཡུལ་རྟོག་པས་སྒྲོ་བཏགས་ཡིན་པའི་ཕྱིར། །བུམ་པ་
ཆོས་ཅན། དོན་དམ་བདེན་པ་ཡིན་པར་ཐལ། དངོས་པོ་ཡིན་པའི་ཕྱིར། འདོད་ན།
ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པར་ཐལ། དོན་དམ་
བདེན་པ་ཡིན་པའི་ཕྱིར། འཁོར་གསུམ། གཞན་རྣམས་ཀྱི་ཁྱབ་གསལ་ཁས་སོ། །
མཁས་པ་ཁ་ཅིག་ན་རེ། གང་ཟག་གི་བདག་མེད་ཆོས་ཅན། རྟོག་པས་སྒྲོ་བཏགས་མ་
ཡིན་པར་ཐལ། དོན་དམ་བདེན་པ་ཡིན་པའི་ཕྱིར། རྟགས་གྲུབ་པར་ཐལ། སེམས་ཙམ་
པའི་ལུགས་ལ་གཉིས་སྟོང་དོན་དམ་བདེན་པ་ཡིན་པའི་ཕྱིར། ཞེས་གསུངས། མཁས་
པའི་དབང་པོ་འགའ་ཞིག་ན་རེ། དངོས་པོ་དང་དོན་དམ་བདེན་པ་ཡིན་ཁྱབ་མཉམ་ཡིན་
ཏེ།་་་རྒྱན་གྱི་འགྲེལ་བཤད་ལས། ཞར་ལ་ཐེག་པ་ཐ་ཤལ་གྱི་བདེན་པ་གཉིས་ཀྱི་རྣམ་
གཞག་བསྟན་པའི་ཕྱིར། དོན་དམ་དོན་བྱེད་ནུས་པ་གང་། །ཞེས་བྱ་བ་ལ་སོགས་པ་
སྨོས་སོ། །ཞེས་བཤད་པ་གང་ཞིག ཐེག་པ་ཐ་ཤལ་སྐབས་འདིར་ཉན་ཐོས་སྡེ་གཉིས་
ཀྱི་ཐེག་པ་ལ་བྱེད་རིགས་པའི་ཕྱིར། ཞེས་གསུངས་པའི་ཕྱིར། བསྟན་བཅོས་འདིའི་
དགོངས་པ་མདོ་སྡེ་པའི་ལུགས་ལ་སྦྱོར་རིགས་སོ། །ཞེས་གསུངས་པའི་ཕྱིར། མདོ་
སྡེ་པའི་ཐེག་པ་དེ། ཐེག་པ་ཐ་ཤལ་མ་ཡིན་པར་ཐལ། བླ་ན་མེད་པའི་ཐེག་པ་ཡིན་ན།
མདོ་སྡེ་པའི་ཐེག་པ་ཡིན་དགོས་པའི་ཕྱིར་ཏེ། སྟོན་པ་སངས་རྒྱས་དང་།ཕྱོགས་གླང་
ཡབ་སྲས་མདོ་སྡེ་པ་ཡིན་པའི་ཕྱིར་ཏེ། འདིའི་དགོངས་པ་མདོ་སྡེ་པ་ལ་སྦྱོར་རིགས་
པའི་ཕྱིར། རྩ་བའི་གསལ་བ་དངོས་སོ། དེ་ལ་མདོ་སྡེ་པའི་ཐེག་པ་དེ། ཐེག་པ་ཐ་ཤལ་
དུ་ཐལ། དེ་ལྟར་རྒྱན་རྗེས་འབྲང་དང་བཅས་པས་བཤད་པའི་ཕྱིར། གཞུང་འདིའི་
དགོངས་པ་ངོ་བོ་ཉིད་མེད་པ་ལ་སྦྱོར་རིགས་པར་ཐལ། དེ་ལྟར་དུ་རྒྱན་རྗེས་འབྲང་
~226~

དང་བཅས་པ་རྣམས་བཞེད་པར་རྣམ་པར་ངེས་པའི་ཊཱིཀ་ཆེན་ལས་བཤད་པའི་ཕྱིར།
སློབ་དཔོན་རྒྱན་མཁན་པོས། གལ་ཏེ་ཐམས་ཅད་ནུས་མེད་ན། ཞེས་སོགས་ཀྱི་
འགྲེལ་པར། ཆོས་ཐམས་ཅད་བདེན་སྟོང་དུ་སྒྲུབ་པའི་རྣམ་གཞག་རྩ་བའི་དགོངས་པ་
ཡིན་པར་མཛད་ཅིང་། སྔར་དྲངས་པའི་དེ་ཕྱིར་དོན་དང་ཤེས་པ་ལ། ཞེས་སོགས་ཀྱི་
སྐབས་སུ་ཡང་། དབུ་མ་པའི་སྟོང་པ་ཉིད་ཀྱི་དོན་གཏན་ལ་དབབ་བོ། །ཞེས་སོགས་
འབྱུང་བའི་ཕྱིར། ཐར་ལམ་གསལ་བྱེད་ལས། ;རྒྱན་གྱིས་དབུ་མའི་ཚུལ་དུ་བཤད་པ་
སེམས་ཙམ་རྣམ་རྫུན་པའི་དབང་དུ་མཛད་པར་གསུངས་ཀྱང་། འདི་ཉིད་ཁོ་ན་རིགས་
སོ། དེས་ན་གཞུང་འདིས། ཉན་ཐོས་སྡེ་གཉིས་ཀྱི་བདེན་པ་གཉིས་ཀྱི་རྣམ་བཞག་
བསྟན་ཏེ། དེ་ལྟར་དུ་རྒྱན་གྱི་འགྲེལ་བཤད་ལས་བསྟན་པའི་ཕྱིར་ཏེ། ཞར་ལ་ཐེག་པ་ཐ་
ཤལ་གྱི་བདེན་པ་གཉིས་ཀྱི་རྣམ་ཞག་བསྟན་པའི་ཕྱིར། ཞེས་པ་ནི། རྗེ་ཡབ་སྲས་
རྣམས་ཀྱི་གསུང་རབ་ཀྱི་དགོངས་པ་དཔྱིས་ཕྱིན་པ་ཡིན་ནོ། །གཞུང་འདི་མདོ་སྡེ་པ་
ཁོ་ན་ལ་སྦྱོར་རིགས་པར་ཐལ། འདིས། དོན་དམ་བདེན་པ་དང་དངོས་པོ་ཡིན་ཁྱབ་
མཉམ་དུ་བསྟན་པའི་ཕྱིར། འདོད་ན། གཞལ་བྱ་གཉིས་ཕྱིར། །ཞེས་སོགས། མདོ་སྡེ་
པ་ཁོ་ན་ལ་སྦྱོར་རིགས་པར་ཐལ། འདོད་པའི་ཕྱིར། འདོད་ན། སེམས་ཙམ་པས་ཚད་
མ་དང༌། གཞལ་བྱའི་གྲངས་ངེས་ཁས་མི་ལེན་པར་ཐལ། །འདོད་པའི་ཕྱིར་ཞེ་ན།
སེམས་ཙམ་པས་ཚད་མ་དང་། གཞལ་བྱའི་གྲངས་ངེས་ཁས་མི་ལེན་པར་ཐལ། རྒྱུ་
མཚན་གཞན་ནི་ཡོད་པ་ན། བློ་ནི་ཡོད་དང་མེད་ཕྱིར་རོ།།ཞེས་པ། མདོ་སྡེ་པ་ཁོ་ནའི་
གཞུང་ཡིན་པའི་ཕྱིར་ཏེ། སེམས་ཙམ་པས་རྟོག་མེད་ཤེས་པའི་སྣང་ཡུལ་ལ་རང་
མཚན་གྱིས་ཁྱབ་པ་ཁས་མི་ལེན་པའི་ཕྱིར། མ་གྲུབ་ན། དེས་གཉིས་སྟོང་རང་མཚན་
དུ་འདོད་པར་ཐལ། མ་གྲུབ་པ་དེའི་ཕྱིར། འདོད་ན། དོན་བྱེད་ནུས་དང་མི་ནུས་ཕྱིར།
~227-

ཞེས་པ་མདོ་སྡེ་པ་ཁོ་ནའི་རང་གཞུང་དུ་ཐལ། འདོད་པའི་ཕྱིར། འདོད་ན། དོན་དམ་
དོན་བྱེད་ནུས་པ་གང་། ཞེས་སོགས་དེའི་རང་གཞུང་རྣམ་དག་ཡིན་པར་ཐལ། འདོད་
པའི་ཕྱིར། རྩ་བར་མ་ཁྱབ་ན། གཞལ་བྱ་གཉིས་ཕྱིར་ཚད་མ་གཉིས། ཞེས་པ་མདོ་སྡེ་
པ་ཁོ་ནའི་རང་གཞུང་རྣམ་དག་ཡིན་ན། སེམས་ཙམ་པས་ཚད་མ་དང་། གཞལ་བྱའི་
གྲངས་ངེས་ཁས་མི་ལེན་པས་ཁྱབ་པ་མེད་པ་འབུད། དེས་ན། གཞུང་འདི་མདོ་སྡེ་པའི་
རང་གཞུང་ཡིན་ཀྱང་། འདི་ལ་བརྟེན་ནས་ཚད་མ་དང༌། གཞལ་བྱའི་གྲངས་ངེས་དོན་
གྱིས་རྟོགས་པར་ནུས་པ་ནི། རྣམ་པར་ངེས་པའི་ཊཱིཀ་ཆེན་ལས་བཤད་དོ། ༈བརྗོད་བྱ་
ཉིད་ཕྱིར་དེ་དངོས་མིན། ཞེས་པའི་སྐབས་སུ་གཟུགས་ཀྱི་དོན་སྤྱི་ཆོས་ཅན། དངོས་པོ་
ཡིན་ཏེ། སྒྲའི་དངོས་ཀྱི་བརྗོད་བྱ་ཡིན་པའི་ཕྱིར་དང༌། དོན་དམ་པར་སྒྲའི་བརྗོད་བྱ་
ཡིན་པའི་ཕྱིར་དང་། རྟོག་པའི་སྣང་ཡུལ་དུ་བྱས་པའི་སྒོ་ནས་རྗོད་བྱེད་ཀྱི་སྒྲའི་བརྗོད་
བྱ་ཡིན་པའི་ཕྱིར་དང་། རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗོད་བྱེད་
ཀྱི་སྒྲའི་བརྗོད་བྱ་ཡིན་པའི་ཕྱིར། ཐམས་ཅད་ཀྱི་གཞི་ཆོས་འདྲའོ། །ཞེས་གསུངས། སྒྲ་
མི་རྟག་པ་ཆོས་ཅན། དངོས་པོ་མ་ཡིན་པར་ཐལ། རྗོད་བྱེད་ཀྱི་སྒྲའི་དངོས་ཀྱི་བརྗོད་
བྱ་ཡིན་པའི་ཕྱིར་ཏེ། སྒྲ་མི་རྟག་རྟོགས་ཀྱི་རྗེས་དཔག་གི་དངོས་ཀྱི་གཞལ་བྱ་ཡིན་པའི་
ཕྱིར། དེ་དེར་ཐལ། སྒྲ་མི་རྟག་རྟོགས་ཀྱི་རྗེས་དཔག་གི་དངོས་ཀྱི་གཞལ་བྱ་ཡོད་པའི་
ཕྱིར། སྤྱི་མཚན་ཆོས་ཅན། །སྒྲ་ཡུལ་ལ་དངོས་དབང་གིས་འཇུག་པར་ཐལ། དོན་དམ་
པར་སྒྲའི་བརྗོད་བྱ་ཡིན་པའི་ཕྱིར། རྟོག་པའི་སྣང་ཡུལ་དུ་བྱས་པའི་སྒོ་ནས་ཁྱོད་རྗོད་
བྱེད་ཀྱི་སྒྲའི་བརྗོད་བྱ་ཡིན་ན། དངོས་པོ་ཡིན་པས་མ་ཁྱབ་ན། སྦྱོར་བ་གསུམ་པ་
འཐད་པ་འབུད། ཁྱབ་ན། རྟོག་པའི་སྣང་ཡུལ་དུ་བྱས་པའི་སྒོ་ནས་གང་ཟག་གི་བདག་
མེད་པ་ཡིན་པར་ཐལ། དེ་མེད་པར་རྟོགས་པའི་ཚད་མ་རྗོད་བྱེད་ཀྱི་སྒྲའི་བརྗོད་བྱ་མ་
~228~

ཡིན་པའི་ཕྱིར། མ་གྲུབ་ན་སོང་། གང་ཟག་གི་བདག་མེད་པར་རྟོགས་པའི་ཚད་མ་
ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པའི་ཕྱིར། འདོད་ན་འགྲིག དེ་མ་
ཡིན་པར་ཐལ། རྟོག་པའི་སྣང་ཡུལ་དུ་བྱས་པའི་སྒོ་ནས་ཁྱོད་རྗོད་བྱེད་ཀྱི་སྒྲའི་བརྗོད་
བྱ་ཡིན་པའི་ཕྱིར། འཁོར་གསུམ། གཟུགས་ཆོས་ཅན། དངོས་པོ་མ་ཡིན་པར་ཐལ།
རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་དུ་རྗོད་བྱེད་ཀྱི་སྒྲའི་བརྗོད་བྱ་ཡིན་
པའི་ཕྱིར་ཏེ། རང་སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་རྗེས་དཔག་གིས་
གཞལ་བའི་ཕྱིར་ཏེ། དེ་ལྟར་དུ་ཡོད་པའི་ཕྱིར་ཏེ། དངོས་པོ་ཡིན་པའི་ཕྱིར། སྤྱི་མཚན་
ཆོས་ཅན། རྟོག་པ་ལ་སྣང་བ་ལྟར་དུ་ཡོད་པར་ཐལ། རང་སྣང་ཡུལ་དུ་བྱེད་པའི་བློ་ལ་
ཇི་ལྟར་སྣང་བ་ལྟར་རྗོད་བྱེད་ཀྱི་སྒྲའི་བརྗོད་བྱ་གང་ཞིག་རྟག་པ་ཡིན་པའི་ཕྱིར། འདོད་
ན། ཁྱོད་འཛིན་རྟོག་པ་མ་འཁྲུལ་བའི་ཤེས་པ་ཡིན་པར་ཐལ། འདོད་པའི་ཕྱིར། གཟུགས་
་ཆོས་ཅན། རང་སྣང་ཡུལ་དུ་བྱེད་པའི་བློ་ལ་སྣང་བ་ལྟར་རྟོག་པ་ལ་སྣང་བར་ཐལ། རང་
སྣང་ཡུལ་དུ་བྱེད་པའི་བློ་ལ་ཇི་ལྟར་སྣང་བ་ལྟར་སྒྲའི་བརྗོད་བྱ་ཡིན་པའི་ཕྱིར། འདོད་
ན། རྟོག་པ་ལ་གསལ་བར་སྣང་བ་ཡིན་པར་ཐལ། འདོད་པའི་ཕྱིར་ཞེ་ན། སྤྱི་མཚན་
ཆོས་ཅན། དེར་ཐལ། དེའི་ཕྱིར། ཡང་དེར་ཐལ། རང་སྣང་ཡུལ་དུ་བྱེད་པའི་བློ་ལ་ཇི་
ལྟར་སྣང་བ་ལྟར་སྒྲའི་བརྗོད་བྱ་ཡིན་པའི་ཕྱིར། གཟུགས་དེ་སྣང་ཡུལ་དུ་བྱེད་པའི་བློ་
ལ་རང་ཡུལ་གསལ་བར་སྣང་བ་ཡིན་པར་ཐལ། གཟུགས་དེ་རང་སྣང་ཡུལ་དུ་བྱེད་
པའི་བློ་ལ་ཇི་ལྟར་སྣང་བ་ལྟར་རྟོག་པ་ལ་མི་སྣང་བའི་ཕྱིར། འདོད་ན། གཟུགས་སྣང་
ཡུལ་དུ་བྱེད་པའི་བློ་ལ་རྟོག་མེད་ཀྱི་ཤེས་པས་ཁྱབ་པར་ཐལ། འདོད་པའི་ཕྱིར། འདོད་
ན། ཚད་མ་ཆོས་ཅན། དེར་ཐལ། དེའི་ཕྱིར། ༈ འདས་དང་མ་འོངས་བརྗོད་བྱ་མིན།
ཞེས་པའི་སྐབས་སུ། དུས་གསུམ་གྱི་རྣམ་གཞག་ལ། མཁས་པ་ཁ་ཅིག་ན་རེ། ཞིག་
~229 ~

ཟིན་པ། འདས་པའི་མཚན་ཉིད། སྐྱེ་བའི་རྒྱུ་ཡོད་ཀྱང་རྐྱེན་མ་ཚང་བའི་དབང་གིས་མ་
སྐྱེས་པ། མ་འོངས་པའི་མཚན་ཉིད། སྐྱེས་ལ་མ་འགག་པ། ད་ལྟར་བའི་མཚན་ཉིད། ཁ་
ཅིག་ན་རེ། ཁྱོད་དུས་གང་དུ་འཇོག་པ་དངོས་པོ་གང་གི་རང་དུས་ལ་ལྟོས་ནས་བཞག་
དགོས་པའི་ལྟོས་པར་གྱུར་པའི་དངོས་པོ་དེའི་རང་དུས་ལས་ཐལ་ཟིན་པ། འདས་པའི་
མཚན་ཉིད། ཁྱོད་དུས་གང་དུ་འཇོག་པའི་དངོས་པོ་གང་གི་རང་དུས་ལ་ལྟོས་ནས་
བཞག་དགོས་པའི་ལྟོས་པར་གྱུར་པའི་དངོས་པོ་དེའི་རང་དུས་ལས་ཐལ་མི་ཟིན་པ། མ་
འོངས་པའི་མཚན་ཉིད། ཁྱོད་དུས་གང་དུ་འཇོག་པའི་དངོས་པོ་གང་གི་དུས་ལ་ལྟོས་
ནས་བཞག་དགོས་པའི་ལྟོས་པར་གྱུར་པའི་དངོས་པོ་དེ་སྐྱེས་ལ་མ་འགག་པའི་ཆ་གང་
ཞིག ཁྱོད་ཀྱི་དོན་སྤྱི་འཆར་བ་ལ་མི་ལྟོས་པ། ད་ལྟར་བའི་མཚན་ཉིད། ཁ་ཅིག ཐལ་
ཟིན་པ། འདས་པའི་མཚན་ཉིད། མ་སྐྱེས་པ། མ་འོངས་པའི་མཚན་ཉིད་ཡིན་ཞིང་།
འདས་མ་འོངས་རྣམས་ནི་དངོས་པོར་གྲུབ་པ་ཡིན་ཞེས་ཟེར། འོ་ན། ཤེས་བྱ་ཆོས་
ཅན། ཞིག་ཟིན་པ། འདས་པའི་མཚན་ཉིད་མ་ཡིན་པར་ཐལ། གཞི་གྲུབ་ན། འདས་པ་
མིན་དགོས་པའི་ཕྱིར་ཏེ། གང་ཟག་ཡིན་ན། ཤི་བ་མ་ཡིན་དགོས་པའི་ཕྱིར་ཏེ། གང་
ཟག་གི་ལུས་ཡིན་ན། ཤི་ལུས་མ་ཡིན་དགོས་པའི་ཕྱིར་ཏེ། དེ་ཡིན་ན། སྲོག་ལྡན་གྱི་
ལུས་ཡིན་དགོས་པའི་ཕྱིར་ཏེ། གང་ཟག་ཡིན་ན། སྲོག་དང་ལྡན་དགོས་པའི་ཕྱིར་ཏེ།
དེ་ཡིན་ན། ཡིད་དབང་དང་ལྡན་དགོས་པའི་ཕྱིར་ཏེ། འགོག་པ་ལ་མཉམ་པར་བཞག་
པའི་གནས་སྐབས་སུ་ཡང་ཡིད་ཀྱི་དབང་པོ་ཡོད་པའི་ཕྱིར་རོ། །གཞན་ཡང་། ཤེས་བྱ་
ཆོས་ཅན། ཧྭ་ཤང་འདས་པ་ཡིན་པར་ཐལ། གང་ཟག་ཡིན་ན། འདས་པ་མ་ཡིན་པས་
ཁྱབ་པ་མེད་པའི་ཕྱིར། རྟགས་ཁས་འདོད་ན། ད་ལྟར་གྱི་དུས་སུ་འདས་ན། འདས་
པས་ཁྱབ་པར་ཐལ། འདོད་པའི་ཕྱིར། འདོད་ན། ད་ལྟར་གྱི་དུས་སུ་མེད་ན་མེད་པས་
-230 ~

ཁྱབ་པར་ཐལ་ལོ། །གཞན་ཡང་། ཤེས་བྱ་ཆོས་ཅན། ཧྭ་ཤང་གི་རྒྱུད་ཀྱི་ཡིད་ཀྱི་དབང་
པོ་འགག་ཟིན་པར་ཐལ། ཧྭ་ཤང་འགག་ཟིན་པའི་ཕྱིར། །འདོད་མི་ནུས་ཏེ། ཧྭ་ཤང་གི་
ལྟ་ངན་གྱིས་འབྲས་བུ་སྣ་ཚོགས་བསྐྱེད་པའི་ཕྱིར། གཞན་ཡང༌། ཧྭ་ཤང་གི་ལུས་ཆོས་
ཅན། ཤི་བའི་ལུས་མ་ཡིན་པར་ཐལ། སྲོག་ལྡན་གྱི་ལུས་ཡིན་པའི་ཕྱིར། དེར་ཐལ། ཧྭ་
ཤང་གི་རྒྱུད་ལ་སྲོག་གི་དབང་པོ་ཡོད་པ་གང་ཞིག དེའི་ལུས་ཡིན་པའི་ཕྱིར། དེའི་
རྒྱུད་ལ་སྲོག་དབང་ཡོད་པར་ཐལ། དེའི་རྒྱུད་ལ་སྲོག་ཡོད་པའི་ཕྱིར་ཏེ། དེའི་རྒྱུད་ལ་
ལྟ་ངན་ཡོད་པའི་ཕྱིར། རྩ་བའི་གསལ་བ་ཁས། ཁོ་ན་རེ། སྲོག་གཅོད་ཀྱི་ལས་ལམ་
མེད་པར་ཐལ། གང་ཟག་ཡིན་ན། མ་ཤི་བ་ཡིན་དགོས་པའི་ཕྱིར་རོ་ཞེ་ན། འོ་ན། དགྲ་
བཅོམ་པ་བཀྲོངས་པའི་མཚམས་མེད་ཀྱི་ལས་མ་གྲུབ་པར་ཐལ། དགྲ་བཅོམ་པ་ཡིན་
ན་མ་གྲོངས་པ་ཡིན་དགོས་པའི་ཕྱིར། ཁྱབ་པ་ཁས། གཞན་གྱི་ནོར་རྫས་མེད་པར་
བྱས་པའི་ལས་ལམ་ཡང་མེད་པར་ཐལ། གཞན་གྱི་ནོར་རྫས་ཡིན་ན་ཡོད་དགོས་པའི་
ཕྱིར། ཁྱབ་པ་ཁས། འདོད་ན། མ་བྱིན་ལེན་བྱས་པའི་ལས་ལམ་མེད་པར་ཐལ། འདོད་
པའི་ཕྱིར། དེ་ལ་ཁོ་ན་རེ། སྐྱོན་མེད་དེ། གཞན་གྱི་ནོར་རྫས་རེ་ཞིག་གཞན་ལ་མེད་
པར་བྱས་པ་ཙམ་ཡིན་ནོ་ཞེ་ན། དེ་ནི་ཁོ་བོ་ཅག་ལའང་མཚུངས་ཏེ། གཞན་གྱི་སྲོག་
དབང་ཡུལ་དུས་འགའ་ཞིག་ཏུ་རྒྱུན་བཅད་པ་ལ་བསད་པའི་ཐ་སྙད་བཏགས་པའི་ཕྱིར།
གཞན་ཡང་། ཞིག་པ་དེ། འགག་ཟིན་པ་མ་ཡིན་པར་ཐལ། མ་འོངས་པ་དེ་མ་སྐྱེས་པ་
མ་ཡིན་པའི་ཕྱིར། མ་གྲུབ་ན། དེ་ཆོས་ཅན། སྐྱེས་པར་ཐལ། བྱས་པའི་ཕྱིར་ཏེ།
དངོས་པོ་ཡིན་པའི་ཕྱིར། རྟགས་གསལ་རྣམས་ཁས། གཞན་ཡང་། ཤེས་བྱ་ཆོས་
ཅན། རང་དུས་སུ་ད་ལྟར་བ་ཡིན་ན། ད་ལྟར་བ་ཡིན་དགོས་པར་ཐལ། རང་དུས་སུ་
སྐྱེས་ལ་མ་འགག་པ་ཡིན་ན། སྐྱེས་ལ་མ་འགག་པ་ཡིན་དགོས་པའི་ཕྱིར་ཏེ། རང་དུས་
-231-

སུ་སྐྱེས་པ་ཡིན་ན། སྐྱེས་པ་ཡིན་དགོས་པའི་ཕྱིར་ཏེ། རང་དུས་སུ་འཇིག་པ་ཡིན་ན།
འཇིག་པ་ཡིན་དགོས་པའི་ཕྱིར་ཏེ། རང་དུས་སུ་མི་རྟག་པ་ཡིན་ན། མི་རྟག་པ་ཡིན་
དགོས་པའི་ཕྱིར་ཏེ། འདུས་བྱས་ཐམས་ཅད་མི་རྟག་པ་ཡིན་དགོས་པའི་ཕྱིར། རྩ་བའི་
གསལ་བ་ཁས། ཡང་ན་རེ་ཞིག་འདི་ལྟར། ཤེས་བྱ་ཆོས་ཅན། སྔ་དྲོའི་དུས་དང་། ཕྱི་
དྲོའི་དུས་འགལ་བར་ཐལ། འདས་མ་འོངས་འགལ་བའི་ཕྱིར། རྟགས་ཁས། འདོད་ན།
སྔ་མ་དང་ཕྱི་མ་འགལ་བར་ཐལ། འདོད་པའི་ཕྱིར། འདོད་མི་ནུས་ཏེ། རྒྱུ་དང་འབྲས་
བུ་མི་འགལ་བའི་ཕྱིར། ཉིན་མོའི་དུས་དང་། མཚན་མོའི་དུས་འགལ་བར་ཐལ། སྔ་
དྲོའི་དུས་དང་། ཕྱི་དྲོའི་དུས་འགལ་བའི་ཕྱིར། འདོད་ན། འཛམ་བུ་གླིང་གི་ཉིན་དུས་
དང་། སྒྲ་མི་སྙན་པའི་མཚན་དུས་ཀྱི་གཞི་མཐུན་དུ་གྱུར་པའི་དངོས་པོ་ཆོས་ཅན། ཉིན་
དུས་མ་ཡིན་པར་ཐལ། མཚན་དུས་ཡིན་པའི་ཕྱིར་ཏེ། སྒྲ་མི་སྙན་པའི་མཚན་དུས་
ཡིན་པའི་ཕྱིར། འདོད་མི་ནུས་ཏེ། འཛམ་བུ་གླིང་པའི་ཉིན་དུས་ཡིན་པའི་ཕྱིར། ཁོ་ན་
རེ། སྒྲ་མི་སྙན་པའི་མཚན་དུས་ཡིན་ན། མཚན་དུས་ཡིན་པས་མ་ཁྱབ་པོ་ཞེ་ན། ཁྱབ་
པར་ཐལ། སྒྲ་མི་སྙན་པའི་མཚན་མོ་ལ་མཚན་མོས་ཁྱབ་པའི་ཕྱིར་ཏེ། དེའི་ཉིན་མོ་ལ་
ཉིན་མོས་ཁྱབ་པའི་ཕྱིར། ཁོ་ན་རེ། སྔར་གྱི་ཆོས་ཅན་དེ་མ་གྲུབ་བོ་ཞེ་ན། གྲུབ་པར་
ཐལ། ཉིན་མཚན་མཉམ་པའི་ཚེ། འདིར་ནམ་ཕྱེད་པ་དང་། ནུབ་ཏུ་ཉི་མ་ནུབ་པ་དང་།
བྱང་དུ་ཉི་མ་ཕྱེད་པ་དང༌། ཤར་དུ་ཉི་མ་ཤར་བ་དུས་མཉམ་པའི་ཕྱིར། དེར་ཐལ།
མཛོད་ལས། ནམ་ཕྱེད་ཉི་མ་ནུབ་པ་དང༌། །ཉི་མ་ཕྱེད་དང་འཆར་དུས་གཅིག ཅེས་
བཤད་པའི་ཕྱིར། ཁོ་ན་རེ། ཉིན་དུས་དང་མཚན་དུས་འགལ་བར་ཐལ། གླིང་འདིའི་
ཉིན་དུས་དང་མཚན་དུས་འགལ་བའི་ཕྱིར་ཞེ་ན། འོ་ན། རྒྱུ་དང་འབྲས་བུ་འགལ་བར་
ཐལ། གླིང་འདིའི་རྒྱུ་དང་གླིང་འདིའི་འབྲས་བུ་འགལ་བའི་ཕྱིར། ཁྱབ་པ་ཁས། གཞན་
232

ཡང་། ཕ་དང་བུ་འགལ་བར་ཐལ། རྒན་དུས་དང་གཞོན་དུས་འགལ་བའི་ཕྱིར། རྟགས་
ཁས། འདི་ལ་ཡང་འདི་ལྟར་བརྗོད་དེ། ཤེས་བྱ་ཆོས་ཅན། དངོས་པོ་ཡིན་ན་འདས་
པས་ཁྱབ་པ་ཡོད་པར་ཐལ། འདས་མ་འོངས་མི་འགལ་བའི་ཕྱིར། འདོད་ན། གང་ཟག་
ཡིན་ན། ཤི་ཟིན་པས་ཁྱབ་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ།
ཤི་མ་ཤི་གཉིས་འགལ་བའི་ཕྱིར་ཏེ། སྲོག་དབང་འགག་པ་དང་མ་འགག་པ་གཉིས་
འགལ་བའི་ཕྱིར་རོ། ཤེས་བྱ་ཆོས་ཅན། བུམ་པ་ཞིག་པ་དེ་བུམ་པ་རང་དུས་ལས་ཐལ་
ཟིན་པར་ཐལ། འདས་པའི་མཚན་ཉིད་གཉིས་པ་དེ་རིགས་པའི་ཕྱིར། འདོད་ན། བུམ་
པ་ཞིག་པ་ཆོས་ཅན། དེ་མིན་པར་ཐལ། བུམ་པའི་དུས་སུ་ཁྱོད་མ་འོངས་པ་ཡིན་པའི་
ཕྱིར་ཏེ། ཁྱོད་བུམ་པའི་འབྲས་བུ་རྫོགས་པར་སྐྱེས་པ་དང་དུས་མཉམ་པའི་ཕྱིར། ཤེས་
བྱ་ཆོས་ཅན། ཆོས་མངོན་པའི་མདོ་ལས། འདས་མ་འོངས་ཀྱི་རྣམ་གཞག་འཆད་པའི་
སྐབས་སུ་རྒྱུ་ཡོད་ཀྱང་མ་བྱུང་བ། །ཞེས་སོགས་གསུངས་པ་ལ་དགོས་པ་མེད་པར་
ཐལ། དུས་གསུམ་གྱི་མཚན་ཉིད་དེ་རྣམས་རིགས་པའི་ཕྱིར། མཁས་པ་ཁ་ཅིག་ན་རེ།
ས་བོན་གྱི་དུས་སུ་སྐྱེས་ཟིན་ཞིག་པ་ས་བོན་གྱི་དུས་སུ་འདས་པའི་མཚན་ཉིད། ས་
བོན་གྱི་དུས་སུ་སྐྱེད་པའི་རྒྱུ་ཡོད་ཀྱང་། དེའི་དུས་སུ་དེར་མ་སྐྱེས་པ། དུས་དེར་མ་
འོངས་པའི་མཚན་ཉིད། འདས་མ་འོངས་དངོས་པོ་མིན་ནོ་ཞེས་གསུངས། འོ་ན། བུད་
ཤིང་གི་ཞིག་པ་ཆོས་ཅན། དུ་བའི་དུས་སུ་སྐྱེས་ཟིན་པར་ཐལ། དུ་བའི་དུས་སུ་འདས་
ཟིན་པའི་ཕྱིར། རྟགས་གྲུབ་སྟེ། བུད་ཤིང་ཞིག་པ་དང༌། མེ་རྫོགས་པར་སྐྱེས་པ་དུས་
མཉམ་པའི་ཕྱིར་ཏེ། བུད་ཤིང་མེའི་དངོས་རྒྱུ་ཡིན་པའི་ཕྱིར། རྩ་ཁྱབ་ཁས། འདོད་ན།
དངོས་པོ་ཡིན་པར་ཐལ། ཁྱོད་དུ་བའི་དུས་སུ་རྫོགས་པར་སྐྱེས་ཟིན་པའི་ཕྱིར། ས་
བོན་ཞིག་པ་ཆོས་ཅན། ས་བོན་གྱི་དུས་སུ་ཁྱོད་སྐྱེད་པའི་རྒྱུ་ཡོད་པར་ཐལ། ས་བོན་
~233 ~

གྱི་དུས་སུ་མ་འོངས་པ་ཡིན་པའི་ཕྱིར། འདོད་ན། ས་བོན་དེ་ས་བོན་གྱི་ཞིག་པའི་རྒྱུ་
ཡིན་པར་ཐལ། འདོད་པའི་ཕྱིར། རྩ་རྟགས་མ་གྲུབ་ན། ས་བོན་ཆོས་ཅན། ཁྱོད་ཞིག་པ་
ཁྱོད་ཀྱི་དུས་སུ་མ་འོངས་པ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། ས་བོན་གྱི་
དུས་སུ་མྱུ་གུ་སྐྱེས་པ་མེད་པར་ཐལ། མ་འོངས་པའི་མཚན་ཉིད་དེ་རིགས་པའི་ཕྱིར།
འདོད་མི་ནུས་ཏེ། ས་བོན་གྱི་དུས་སུ་མྱུ་གུ་སྐྱེད་བཞིན་པ་ཡིན་པའི་ཕྱིར་ཏེ། མྱུ་གུ་
རྫོགས་པར་སྐྱེས་པ་དང༌། ས་བོན་རྫོགས་པར་འགག་པ་དུས་མཉམ་པའི་ཕྱིར། འདིར་
ཞིག་པ་དངོས་པོ་ཡིན་མིན་ཅུང་ཟད་དཔྱད་ན། མཁས་པ་ཁ་ཅིག་ན་རེ། ཞིག་པ་དངོས་
པོ་ཡིན་ཏེ། སྐྱེ་བའི་རྐྱེན་གྱིས་རྒ་ཤི་འབྱུང་བའི་ཕྱིར་ཏེ། དེ་ལྟར་དུ་ས་བཅུ་པའི་མདོ་
ལས་བཤད་པའི་ཕྱིར། གཞན་ཡང་། ཞིག་པ་དངོས་པོ་ཡིན་ཏེ། སྡོང་བུ་སྣུམ་ལྡན་ཟད་
པ་ལས་མར་མེ་ཟད་པ་འབྱུང་བའི་ཕྱིར་ཏེ། དེ་ལྟར་དུ་བཞི་བརྒྱ་པ་ལས་བཤད་པའི་
ཕྱིར་དང་རྩ་འཇུག་ལས་ཀྱང་ཞིག་པ་དངོས་པོར་བཤད་པའི་ཕྱིར་ཞེ་ན། འོ་ན། ཤེས་
བྱ་ཆོས་ཅན། རྣམ་པར་ཤེས་པའི་རྐྱེན་གྱིས་མིང་གཟུགས་འབྱུང་བར་ཐལ། དེ་ལྟར་དུ་
ས་བཅུ་པའི་མདོ་ལས་བཤད་པའི་ཕྱིར། ཁྱབ་པ་ཁས། འདོད་ན། རྣམ་པར་ཤེས་པའི་
རྐྱེན་གྱིས་རྣམ་ཤེས་ཀྱི་ཕུང་པོ་འབྱུང་བར་ཐལ་ལོ། །ཤེས་བྱ་ཆོས་ཅན། སྡོང་བུ་སྣུམ་
ལྡན་ཟད་པ་ལ་བརྟེན་ནས་མར་མེ་ཟད་པ་འབྱུང་བ་མ་ཡིན་པར་ཐལ། སྡོང་བུ་སྣུམ་ལྡན་
ཟད་པ་དེ་དང་། མར་མེ་འབར་བཞིན་པ་དུས་མཉམ་པའི་ཕྱིར། དེར་ཐལ། སྡོང་བུ་སྣུམ
ལྡན་ཟད་པ་དང༌། མར་མེ་སྐྱེས་པ་དུས་མཉམ་པའི་ཕྱིར། སྒྲིབ་པ་ཟད་པ་ཆོས་ཅན།
ཁྱོད་དངོས་པོ་མ་ཡིན་པར་ཐལ། ངོ་བོ་ཉིད་སྐུ་ཁྱོད་ཡིན་པའི་ཕྱིར། གསལ་བ་ཁས།
བུམ་པ་ཞིག་པ་དེ། བུམ་པའི་འབྲས་བུ་ཡིན་པར་ཐལ། བུམ་པ་ཞིག་པ་དེ་དངོས་པོ་
ཡིན་པའི་ཕྱིར། འདོད་ན། དུ་བའི་དུས་ན་བུད་ཤིང་ཞིག་པ་མེད་པར་ཐལ། བུད་ཤིང་
~ 234~

ཞིག་པ་དུ་བའི་རྒྱུ་ཡིན་པའི་ཕྱིར། དེར་ཐལ། དེ་བུད་ཤིང་གི་འབྲས་བུ་ཡིན་པའི་ཕྱིར།
རྟགས་རྣམས་ཁས། འདོད་པར་མི་ནུས་ཏེ། བུད་ཤིང་གི་དུས་ན་དུ་བ་སྐྱེ་བ་ཡོད་པའི་
ཕྱིར་ཏེ། དུ་བ་དེ་རང་དུས་སུ་བུད་ཤིང་ལས་སྐྱེ་བཞིན་པ་མ་ཡིན་པ་གང་ཞིག ཤེས་བྱ་
དང་གཅིག་ཡིན་པའི་ཕྱིར། ཁོ་ན་རེ། ཤི་བ་དངོས་པོ་ཡིན་པར་ཐལ། རྟེན་འབྲེལ་ཡན་
ལག་བཅུ་གཉིས་དངོས་པོ་ཡིན་པའི་ཕྱིར་ཞེ་ན། མ་ཁྱབ་པར་ཐལ། འཆི་བ་དེ་རྟེན་
འབྲེལ་ཡན་ལག་བཅུ་གཉིས་ཀྱི་ནང་ཚན་ཡིན་པའི་ཕྱིར་ཏེ། དེ་ལྟར་དུ་ས་ལུ་ལྗང་པའི་
མདོ་ལས་བཤད་པའི་ཕྱིར། དེས་ན་གསུང་རབ་ལས། །སྐྱེས་ཟིན་པ་ལ་སྐྱེ་བ་དང་།
འཆི་བ་ལ་ཤི་བར་གསུངས་པ་ཤིན་ཏུ་མང་ངོ་། གཞན་ཡང་། ཞིག་པ་ཆོས་ཅན། ཁྱོད་
ཀྱི་དུས་སུ་ཁྱོད་ཁྱོད་རང་ཡིན་པར་ཐལ། ཁྱོད་དངོས་པོ་གང་ཞིག ཁྱོད་ཁྱོད་རང་ཡིན་
པའི་ཕྱིར། རྟགས་ཁས།འདོད་ན། དེ་ཆོས་ཅན།ཞིག་པའི་དུས་སུ་ཁྱོད་མེད་པར་ཐལ།
ཁྱོད་དེའི་དུས་སུ་ཞིག་པ་ཡིན་པའི་ཕྱིར་ཏེ། འདས་པ་ཡིན་པའི་ཕྱིར། འདོད་ན། དེའི་
དུས་སུ་ཡོད་པར་ཐལ། དེའི་དུས་སུ་ད་ལྟར་བ་ཡིན་པའི་ཕྱིར། རྟགས་རྣམས་ཁས།
གཞན་ཡང་། ཞིག་ཟིན་པའི་བུམ་པ་དེ་བུམ་པ་ཡིན་པར་ཐལ། ཞིག་ཟིན་པའི་དངོས་པོ་
དེ་དངོས་པོ་ཡིན་པའི་ཕྱིར། འདོད་མི་ནུས་ཏེ། དཔེར་ན། ཐོ་བས་བཅོམས་ཟིན་པའི་
བུམ་པ་དེ་བུམ་པ་མ་ཡིན་པའི་ཕྱིར་ཏེ། རྫ་བུམ་གྱི་ཆག་དུམ་རྫ་བུམ་མ་ཡིན་པའི་ཕྱིར།
དེས་ན། རང་ལུགས་ནི། མྱུ་གུ་སྐྱེས་ཟིན་ཞིག་པའི་ཆ་མྱུ་གུའི་འདས་པའི་མཚན་ཉིད།
དེ་འབྱུང་རུང་ཙམ་གྱི་ཆ། མྱུ་གུའི་མ་འོངས་པའི་མཚན་ཉིད། དེ་སྐྱེས་ཟིན་མ་འགགས་
པའི་དུས་དེ་མྱུ་གུའི་ད་ལྟར་བའི་མཚན་ཉིད་ཡིན།ཚུལ་འདི་ནི་ཚད་མའི་བསྟན་བཅོས་
རིགས་པའི་རྒྱན་གྱི་དགོངས་པ་ཕྱིན་ཅི་མ་ལོག་པར་བཤད་པ་ཡིན་ནོ། །སྦྱོར་འགོད་
ལ། འདས་མ་འོངས་སྒྲའི་བརྗོད་བྱ་མ་ཡིན་པར་ཐལ། དེ་རྣམས་དང་གྲུབ་བདེ་རྫས་
-235-

གཅིག་ཏུ་གྱུར་པའི་མིང་སོགས་སྒྲའི་བརྗོད་བྱ་མ་ཡིན་པའི་ཕྱིར་ཏེ།འདས་པ་དང་དེའི་
མིང་ཟད། མ་འོངས་པ་དང་དེའི་མིང་མ་སྐྱེས་པའི་ཕྱིར། རྩ་བའི་ཁྱབ་པ་ཁས་བླངས་ཏེ།
ཆོས་དེ་བརྗོད་པའི་སྒྲ་ཡིན་ན། ཆོས་དེ་དང་གྲུབ་བདེ་རྫས་གཅིག་ཏུ་གྱུར་པའི་མིང་
བརྗོད་པས་ཁྱབ་པ་བྱེ་བྲག་ཏུ་སྨྲ་བ་རང་ཉིད་ཀྱིས་ཁས་བླངས་པའི་ཕྱིར་ཞེས་གསུངས།
འོ་ན། འདས་པའི་མིང་འདས་པ་ཡིན་པར་ཐལ། འདས་པ་དང་དེའི་མིང་ཟད་པའི་ཕྱིར།
འདོད་ན། མ་ཡིན་པར་ཐལ། དངོས་པོ་ཡིན་ན། འདས་པ་མ་ཡིན་དགོས་པའི་ཕྱིར། བྱེ་
བྲག་ཏུ་སྨྲ་བས། འདས་མ་འོངས་དང་། དེའི་མིང་གྲུབ་བདེ་རྫས་གཅིག་ཏུ་ཁས་བླངས་
པར་ཐལ། དེས་ཆོས་དེ་བརྗོད་པའི་སྒྲ་ཡིན་ན། དེ་དང་གྲུབ་བདེ་རྫས་གཅིག་ཏུ་གྱུར་
པའི་མིང་བརྗོད་པས་ཁྱབ་པ་ཁས་བླངས་པའི་ཕྱིར། འདོད་ན། མ་ཡིན་པར་ཐལ། བྱེ་
བྲག་ཏུ་སྨྲ་བས། ཐ་དད་ལ་རྫས་ཐ་དད་ཀྱིས་ཁྱབ་པ་ཁས་བླངས་པའི་ཕྱིར། ༈ བློ་ནི་
འཁྲུལ་པ་མེད་འཇུག་པ། ཞེས་པའི་སྐབས་སུ། དོན་དེ་ལ་ཐོག་མར་བརྡ་སྦྱར་བའི་མིང་
གང་ཞིག དོན་དེ་འཁྲུལ་མེད་དུ་གོ་བར་ནུས་པ། དོན་དེའི་དངོས་མིང་གི་མཚན་ཉིད།
དོན་དེ་ལ་རྗེས་གྲུབ་ཏུ་བརྡ་སྦྱར་བའི་མིང་། དོན་དེ་ལ་བཏགས་མིང་གི་མཚན་ཉིད་ཅེ་
ན། བ་ལང་ཞེས་པའི་ངག་ཆོས་ཅན། བ་ལང་ལ་དང་པོར་བརྡ་སྦྱར་བར་ཐལ། བ་ལང་
གི་དངོས་མིང་ཡིན་པའི་ཕྱིར། མ་གྲུབ་ན། བ་ལང་ཆོས་ཅན། ཁྱོད་ཅེས་བརྗོད་པའི་སྒྲ་
ཁྱོད་ཀྱི་དངོས་མིང་དུ་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན།
དེ་མ་ཡིན་པར་ཐལ། ནོག་སོགས་འདུས་པའི་གོང་བུ་ལ་དང་པོར་བརྡ་སྦྱར་བའི་མིང་
ཡིན་པའི་ཕྱིར། རྟགས་གྲུབ་སྟེ། ནོག་སོགས་འདུས་པའི་གོང་བུ་ལ་དམིགས་ནས་འདི་
བ་ལང་ངོ་ཞེས་བརྡ་སྦྱོར་བར་བྱེད་ཅིང་། བ་ལང་ལ་དམིགས་ནས་འདི་བ་ལང་ངོ་ཞེས་
བརྡ་སྦྱོར་བར་མི་བྱེད་པའི་ཕྱིར་ཏེ། ཕན་གདགས་ཕན་འདོགས་བྱེད་ཉིད་དམ། །རྣམ་
~236~

པར་ཚད་མེད་སྣང་བ་ཉིད། །འཁྲུལ་མེད་ཅན་ཤེས་དང་པོ་ཡི། །བརྡ་ཡི་སྤྱོད་ཡུལ་གང་
ཡིན་དངོས། ཞེས་སོགས་ཀྱི་ལུང་དོན་གྲུབ་པའི་ཕྱིར་རོ། །གལ་ཏེ་ནོག་སོགས་འདུས་
པའི་གོང་བུ་དེ་དང་བ་ལང་ཆོས་ཅན། དངོས་མིང་ཐ་དད་ཀྱི་གོ་བྱ་སོ་སོར་གནས་པར་
ཐལ། ཐ་དད་ཡིན་པའི་ཕྱིར། འདོད་ན། བུམ་པ་ཞེས་པའི་ངག་ལ་བརྟེན་ནས་ལྟོ་ལྡིར་བ་
གོ་བ་འབུད་ཅེ་ན། བུམ་པ་ཞེས་པའི་ངག་ལས་ལྟོ་ལྡིར་བ་གོ་བར་ཐལ། བུམ་འཛིན་
རྟོག་པས་ལྟོ་ལྡིར་བ་ཡུལ་དུ་བྱེད་པའི་ཕྱིར་ཏེ། བུམ་འཛིན་རྟོག་པ་དེ་ལ་བུམ་པའི་དོན་
སྤྱི་ཇི་ལྟ་བ་བཞིན་དུ་ཤར་བའི་ཕྱིར། ཁ་ཅིག་ན་རེ། བུམ་པ་ཞེས་པའི་ངག་ཆོས་ཅན།
བུམ་པའི་དངོས་མིང་མིན་པར་ཐལ། ཁྱོད་ལས་བུམ་པ་གོ་བར་མི་ནུས་པའི་ཕྱིར་ཏེ།
བུམ་པ་ལ་བརྡ་མ་སྦྱར་བའི་མིང་ཡིན་པའི་ཕྱིར། ཁྱབ་སྟེ། བརྡ་རིག་མེད་པར་རྟོགས་
པར་འགྱུར། ཞེས་པའི་དོན་གྲུབ་པའི་ཕྱིར་སྙམ་ན། དེ་ཕྱིར་ཁྱད་པར་འགའ་ཞིག་ཆོས།
ཞེས་སོགས་ལ་བརྗོད་བྱ་མེད་པར་ཐལ། བྱས་མི་རྟག་བརྗོད་པའི་ངག་ལས་དེ་རྣམས་
གོ་བར་མི་ནུས་པའི་ཕྱིར། ༈ །རང་གི་མཚན་ཉིད་གཅིག་གཞལ་བྱ། །ཞེས་པའི་སྐབས་
སུ། དོན་དམ་པར་དོན་བྱེད་ནུས་པའི་གཞལ་བྱ་ལ། རང་མཚན་གཅིག་པུར་གྲངས་
ངེས་ཏེ། འབྲས་བུ་དོན་གཉེར་གྱི་འདོད་དོན་སྒྲུབ་པར་ནུས་པའི་གཞལ་བྱ་ལ། རང་
མཚན་གཅིག་པུར་གྲངས་ངེས་པའི་ཕྱིར་ཏེ། སྤྱི་མཚན་གྱིས་འབྲས་བུ་དོན་གཉེར་གྱི་
འདོད་དོན་སྒྲུབ་པར་མི་ནུས་པའི་ཕྱིར་ཞེ་ན། དོན་བྱེད་ནུས་པའི་ཚད་མའི་གཞལ་བྱ་
ལ་རང་མཚན་གཅིག་པུར་གྲངས་ངེས་པར་ཐལ། སྦྱོར་བ་དེ་འཐད་པའི་ཕྱིར། །འདོད་
ན། དོན་བྱེད་ནུས་པའི་ཚད་མ་ཆོས་ཅན། ཁྱོད་ཀྱི་གཞལ་བྱ་ཡིན་ན། རང་མཚན་ཡིན་
པས་ཁྱབ་པར་ཐལ། །ཁྱོད་ཀྱི་གཞལ་བྱ་ལ་ཡོད་པས་ཁྱབ་པར་འདོད་པའི་ཕྱིར། འདོད་
ན། རྟག་པ་ཆོས་ཅན། དེར་ཐལ། དེའི་ཕྱིར་ཏེ། གཞི་གྲུབ་པའི་ཕྱིར། གཞལ་བྱ་ལ་རང་
~ 237 ~

མཚན་གྱིས་ཁྱབ་པར་ཐལ། དོན་བྱེད་ནུས་པའི་གཞལ་བྱ་ལ་རང་མཚན་གཅིག་པུར་
གྲངས་ངེས་པ་གང་ཞིག དོན་བྱེད་མི་ནུས་པའི་གཞལ་བྱ་མེད་པའི་ཕྱིར། མ་གྲུབ་ན།
ལོག་ཤེས་ཀྱི་གཞལ་བྱ་ཡོད་པར་ཐལ། དོན་བྱེད་མི་ནུས་པའི་གཞལ་བྱ་ཡོད་པ་གང་
ཞིག རྒྱུ་མཚན་མཚུངས་པའི་ཕྱིར། དེ་ལ་རྟག་པ་ཆོས་ཅན། དོན་བྱེད་མི་ནུས་པའི་
གཞལ་བྱ་ཡིན་པར་ཐལ། དོན་བྱེད་མི་ནུས་པ་གང་ཞིག གཞལ་བྱ་ཡིན་པའི་ཕྱིར། འོ་
ན། ལོག་ཤེས་ཆོས་ཅན། ལོག་ཤེས་ཀྱི་གཞལ་བྱ་ཡིན་པར་ཐལ། ལོག་ཤེས་གང་ཞིག
གཞལ་བྱ་ཡིན་པའི་ཕྱིར། འགལ་ཁྱབ་ཡིན་ནོ་ཞེ་ན་སྔ་མ་ལའང་དེ་ལྟར་ཡིན་ནོ། །སྤྱི་
མཚན་ཡིན་ན། འབྲས་བུ་དོན་གཉེར་གྱི་འདོད་དོན་སྒྲུབ་མི་ནུས་པས་ཁྱབ་པར་ཐལ།
སྔར་གྱི་སྦྱོར་བ་རྣམས་འཐད་པའི་ཕྱིར། འདོད་ན། རྫོགས་པའི་སངས་རྒྱས་ཆོས་ཅན།
དེར་ཐལ། དེའི་ཕྱིར། འདོད་མི་ནུས་ཏེ། མཁྱེན་བརྩེ་རལ་གྲི་རྡོར་མཆོག་བསྣམས།
སྡུག་བསྔལ་མྱུ་གུ་གཅོད་མཛད་ཅིང་། ཞེས་པའི་དོན་གྲུབ་པའི་ཕྱིར། ༈ ནོར་བུ་སྒྲོན་
མེའི་འོད་དག་ལ། །ཞེས་པའི་སྐབས་སུ། ནོར་བུའི་འོད་ལ་ནོར་བུར་འཛིན་པའི་བློ་
ཚད་མ་ཡིན་ནོ་ཞེ་ན། ནོར་བུའི་འོད་ལ་ནོར་བུར་འཛིན་པའི་རྟོག་མེད་ཀྱི་ཤེས་པ་མངོན་
སུམ་དང་། དེ་ལྟར་སྣང་བའི་རྟོག་པ་རྗེས་དཔག་ཡིན་པར་ཐལ། དམ་བཅའ་རིགས་
པའི་ཕྱིར། འདོད་ན། ཟླ་བ་གཉིས་སྣང་གི་དབང་ཤེས་མངོན་སུམ་དུ་ཐལ། འདོད་པའི་
ཕྱིར། འདོད་ན། མངོན་སུམ་ལྟར་སྣང་རབ་རིབ་བཅས། ཞེས་པའི་དོན་མ་གྲུབ་པར་
ཐལ། འདོད་པའི་ཕྱིར། ནོར་བུའི་འོད་ནོར་བུར་སྒྲུབ་པའི་རྟགས་ཡང་དག་ཡོད་པར་
ཐལ། འདོད་པའི་ཕྱིར་ཏེ། ནོར་བུའི་འོད་ནོར་བུར་སྣང་བའི་རྟོག་པ་རྗེས་དཔག་ཡིན་
པའི་ཕྱིར། རྟགས་ཁས། སྔོན་པོ་གསལ་བར་སྣང་བའི་རྨི་ལམ་གྱི་ཤེས་པ་དེ། སྔོན་
འཛིན་ཡིད་ཀྱི་མངོན་སུམ་ཡིན་པར་ཐལ། དེ་མངོན་སུམ་གྱི་ཚད་མ་ཡིན་པའི་ཕྱིར།
~238 ་་་~་་་

རྟགས་ཁས། རྒྱས་པར་ནི། རྣམ་པར་ངེས་པའི་ཊཱི ཀ་ཆེན་སོགས་ལས་ཤེས་པར་
བྱའོ། ། ༈ གང་ལ་དོན་གྱི། ཞེས་པའི་སྐབས་སུ། མྱོང་སྟོབས་ཀྱིས་སྒྲོ་འདོགས་བཅད་
པར་བྱ་བ། མངོན་གྱུར་གྱི་མཚན་ཉིད། རྟགས་སྟོབས་ཀྱིས་སྒྲོ་འདོགས་བཅད་པར་བྱ་
བ་ལྐོག་གྱུར་གྱི་མཚན་ཉིད། མངོན་སུམ་ཚད་མས་དངོས་སུ་རྟོགས་པར་བྱ་བ། མངོན་
གྱུར་གྱི་མཚན་ཉིད། རྗེས་དཔག་ཚད་མས་དངོས་སུ་རྟོགས་པར་བྱ་བ། ལྐོག་གྱུར་གྱི་
མཚན་ཉིད་ཅེ་ན། སྔོན་པོ་ཆོས་ཅན། མཚན་ཉིད་དེར་ཐལ། མངོན་གྱུར་ཡིན་པའི་ཕྱིར་
ཏེ། ཚུར་མཐོང་གི་རྒྱུད་ཀྱི་མངོན་སུམ་གྱི་གཞལ་བྱ་ཡིན་པའི་ཕྱིར། རྩ་བར་འདོད་ན།
དེ་མ་ཡིན་པར་ཐལ། ཁྱོད་མྱོང་བྱེད་ཀྱི་ཤེས་པ་མེད་པའི་ཕྱིར་ཏེ། བེམ་པོ་ཡིན་པའི་
ཕྱིར། འདི་ལ་རོ་ཆོས་ཅན། ལྕེའི་རྣམ་ཤེས་ཀྱི་མྱོང་བྱ་མ་ཡིན་པར་ཐལ། བེམ་པོ་ཡིན་
པའི་ཕྱིར། ཞེས་གསུངས། རོ་ཆོས་ཅན། མྱོང་བྱེད་དོན་གཞན་ཡོད་པར་ཐལ། ལྕེའི་
རྣམ་ཤེས་ཀྱི་མྱོང་བྱ་གང་ཞིག དེ་དང་དོན་གཞན་ཡིན་པའི་ཕྱིར། འདོད་ན། རང་རིག་
མེད་པར་ཐལ། འདོད་པའི་ཕྱིར། ཚོར་བ་སྡུག་བསྔལ་ཆོས་ཅན། སངས་རྒྱས་འཕགས་
པས་མྱོང་སྟོབས་ཀྱིས་སྒྲོ་འདོགས་གཅད་པར་བྱ་བ་ཡིན་པར་ཐལ།དེ་ལ་མངོན་གྱུར་
ཡིན་པའི་ཕྱིར། འདོད་ན། སངས་རྒྱས་འཕགས་པས་མྱོང་བར་ཐལ། འདོད་པའི་ཕྱིར།
དེ་ལ་སྡུག་བསྔལ་ཆོས་ཅན། སངས་རྒྱས་འཕགས་པ་ལ་ཡོད་པར་ཐལ། དེ་ལ་མངོན་
གྱུར་ཡིན་པའི་ཕྱིར། ཞེ་ན། མ་ཁྱབ་པར་ཐལ། སངས་རྒྱས་འཕགས་པས་མངོན་དུ་
གྱུར་པའི་ཚུལ་གྱིས་རྟོགས་ན། དེ་ལ་ཡོད་མི་དགོས་པའི་ཕྱིར། བློ་ཆོས་ཅན། ལྐོག་
གྱུར་ཡིན་པར་ཐལ། རྟགས་སྟོབས་ཀྱིས་སྒྲོ་འདོགས་བཅད་བྱ་ཡིན་པའི་ཕྱིར་ཏེ། རྗེས་
དཔག་གི་གཞལ་བྱ་ཡིན་པའི་ཕྱིར། འདོད་ན། ཁྱོད་ལྐོག་གྱུར་དུ་སོང་བའི་གང་ཟག་
ཡོད་པར་ཐལ། འདོད་པའི་ཕྱིར། འདོད་ན། བློ་ལྐོག་གྱུར་དུ་སོང་བའི་གང་ཟག་ཆོས་
~239~

ཅན། རང་བློ་རང་ལ་ལྐོག་གྱུར་ཡིན་པར་ཐལ། བློ་ལྐོག་གྱུར་དུ་སོང་བའི་གང་ཟག་
ཡིན་པའི་ཕྱིར། འདོད་ན། རང་རིག་མེད་པར་ཐལ། འདོད་པའི་ཕྱིར། རྗེས་དཔག་གི་
སྣང་ཡུལ་ཆོས་ཅན། རྟགས་སྟོབས་ཀྱིས་སྒྲོ་འདོགས་གཅད་བྱ་ཡིན་པར་ཐལ། ལྐོག་
གྱུར་ཡིན་པའི་ཕྱིར། འདོད་ན། རྗེས་དཔག་གི་གཞལ་བྱར་ཐལ། འདོད་པའི་ཕྱིར།
འདོད་ན། གསལ་བ་ཁས། དུ་ལྡན་གྱི་ལ་དང་མེ་ཡོད་ཀྱི་ཚོགས་དོན་ཆོས་ཅན། མངོན་
སུམ་གྱིས་དངོས་སུ་རྟོགས་པར་བྱ་བ་ཡིན་པར་ཐལ། མངོན་གྱུར་ཡིན་པའི་ཕྱིར་ཏེ།
ཚུར་མཐོང་ལ་མངོན་གྱུར་ཡིན་པའི་ཕྱིར་ཏེ། དེའི་མངོན་སུམ་གྱི་གཞལ་བྱ་ཡིན་པའི་
ཕྱིར། འདོད་ན། དེའི་སྣང་ཡུལ་དུ་ཐལ། འདོད་པའི་ཕྱིར། འདོད་ན། རང་མཚན་དུ་
ཐལ། འདོད་པའི་ཕྱིར། འདོད་ན། མངོན་གྱུར་དང་ལྐོག་གྱུར་འགལ་བར་ཐལ། སྤྱི་
མཚན་ཡིན་ན། མངོན་གྱུར་མ་ཡིན་དགོས་པའི་ཕྱིར། འདི་ལ་ཁ་ཅིག་ན་རེ། གཞལ་བྱ་
མངོན་ལྐོག་གཉིས་འགལ་བར་ཐལ། ཚད་མ་མངོན་རྗེས་གཉིས་འགལ་བའི་ཕྱིར། ཞེ་
ན། འོ་ན། མངོན་རྗེས་གཉིས་ཀྱི་གཞལ་བྱ་འགལ་བར་ཐལ། མངོན་རྗེས་གཉིས་འགལ་
བའི་ཕྱིར། ཁྱབ་པ་ཁས། འགའ་ཞིག་ནི་མཚན་ཉིད་ཕྱི་མ་གཉིས་ལ་བྱ་ཐེང་འཕེན་པར་
བྱེད་དོ། །ཡང་ན། ཚུར་མཐོང་ལ་མངོན་གྱུར་དང་། ཚུར་མཐོང་ལ་ལྐོག་གྱུར་མི་འགལ་
བར་ཐལ། མངོན་གྱུར་དང་ལྐོག་གྱུར་མི་འགལ་བའི་ཕྱིར། འདོད་ན། དེའི་རྒྱུད་ཀྱི་རྗེས་
དཔག་གི་གཞལ་བྱ་ཡིན་ན། དེ་ལ་ལྐོག་གྱུར་ཡིན་པས་ཁྱབ་པར་ཐལ། འདོད་པའི་
ཕྱིར། འདོད་ན། དེའི་རྒྱུད་ཀྱི་བློ་ཆོས་ཅན།དེར་ཐལ། དེའི་ཕྱིར། འདོད་ན། དེ་ཆོས་
ཅན། རང་བློ་རང་ལ་ལྐོག་གྱུར་མ་ཡིན་པར་ཐལ། རང་བློ་མངོན་སུམ་དུ་རྟོགས་པའི་
གང་ཟག་ཡིན་པའི་ཕྱིར། མཁས་པ་ཁ་ཅིག་ན་རེ། སངས་རྒྱས་འཕགས་པ་ལ་ལྐོག་
གྱུར་མེད་ཅིང་། དེའི་ངོ་བོར་ལྐོག་གྱུར་ཡོད་དེ། ལྐོག་གྱུར་ཡིན་ན། དེའི་གཟིགས་ངོར་
-240-

ཡོད་དགོས་པའི་ཕྱིར་ཏེ། ལྐོག་གྱུར་ཡིན་ན། དེས་གཟིགས་པའི་ཡུལ་ཡིན་དགོས་
པའི་ཕྱིར་ཏེ། ལྐོག་གྱུར་ཡིན་ན། །དེས་གཟིགས་དགོས་པའི་ཕྱིར་ཞེས་ཟེར། གཞན་
དག་ན་རེ། ལྐོག་གྱུར་ཡིན་ན། སངས་རྒྱས་འཕགས་པ་ལ་མེད་པས་ཁྱབ་པར་ཐལ།
སངས་རྒྱས་འཕགས་པ་ལ་ལྐོག་གྱུར་མེད་པའི་ཕྱིར། འདོད་ན། བདག་མེད་ཆོས་ཅན།
དེར་ཐལ། དེའི་ཕྱིར་ཞེས་ཟེར། འོ་ན། ལྐོག་གྱུར་ཡིན་ན་རྗེས་དཔག་ལ་ཡོད་པས་ཁྱབ་
པར་ཐལ། ལྐོག་གྱུར་ཡིན་ན་རྗེས་དཔག་ལ་ལྐོག་གྱུར་ཡིན་དགོས་པའི་ཕྱིར། མ་ཁྱབ་
འོ་
ན། སངས་རྒྱས་འཕགས་པ་ལ་ལྐོག་གྱུར་མེད་ན། དེ་ལ་མེད་པས་ཁྱབ་པ་འབུད།
ན། ལོག་ཤེས་ཡིན་ན་སངས་རྒྱས་འཕགས་པ་ལ་མེད་པས་ཁྱབ་པར་ཐལ། དེ་ལ་
ལོག་ཤེས་མེད་པའི་ཕྱིར། འདོད་ན། སྤང་བྱར་འཛིན་པའི་བློ་ཆོས་ཅན། སངས་རྒྱས་
འཕགས་པ་ལ་ཁྱོད་མེད་པར་ཐལ། ཁྱོད་ལོག་ཤེས་ཡིན་པའི་ཕྱིར། ཁྱབ་པ་ཁས།
འདོད་ན། དེ་ཡོད་པར་ཐལ། སངས་རྒྱས་འཕགས་པ་ལ་སྤང་བྱ་ཡོད་པར་ཞེན་པའི་བློ་
ཡོད་པའི་ཕྱིར་ཏེ། གཟུགས་སྐུ་སྤང་བྱར་ཞེན་པའི་བྱེ་བྲག་སྨྲ་བ་ཡོད་པའི་ཕྱིར་ཏེ། བྱེ་
བྲག་སྨྲ་བས། སངས་རྒྱས་ཀྱི་གཟུགས་སྐུ་སྡུག་བདེན་དུ་བཞེད་པའི་ཕྱིར། གཞན་
ཡང་། སྒྲིབ་པ་མེད་པར་ཞེན་པའི་བློ་ཆོས་ཅན། སངས་རྒྱས་ལ་ཁྱོད་མེད་པར་ཐལ།
ཁྱོད་ལོག་ཤེས་ཡིན་པའི་ཕྱིར། འདོད་ན། སངས་རྒྱས་ལ་སྒྲིབ་པ་མེད་པར་ཞེན་པའི་
བློ་ཡོད་པར་ཐལ། སངས་རྒྱས་ལ་སྒྲིབ་པ་མེད་པར་རྟོགས་པའི་བློ་ཡོད་པའི་ཕྱིར། ༈ དངོས་
གང་ཅི་ལྟ་བུར་གྱུར་པ། ཞེས་པའི་སྐབས་སུ། དེ་སྒྲུབ་ཀྱི་རྟགས་ཡང་དག་གི་ཚུལ་
གསུམ་འཇལ་བའི་བློ་གང་ཞིག རང་འབྲས་རྟགས་ཅན་རྗེས་དཔག་གི་ཉེར་ལེན་དུ་
གྱུར་པ། དེ་སྒྲུབ་ཀྱི་རྟགས་འཛིན་སེམས་ཀྱི་མཚན་ཉིད་ཅེ་ན། གནག་རྫི་མོའི་རྒྱུད་ཀྱི་
དུ་ལྡན་གྱི་ལ་ལ་མེ་ཡོད་པར་སྒྲུབ་པའི་རྟགས་འཛིན་སེམས་ཆོས་ཅན། མཚན་ཉིད་
-241 ~

དེར་ཐལ། དེའི་རྟགས་འཛིན་སེམས་ཡིན་པའི་ཕྱིར། དེ་དེར་ཐལ། དེའི་རྒྱུད་ལ་དེ་
ཡོད་པའི་ཕྱིར་ཏེ། དེའི་རྒྱུད་ལ་དུ་ལྡན་གྱི་ལ་ལ་མེ་ཡོད་པར་རྟོགས་པའི་རྗེས་དཔག་
ཡོད་པའི་ཕྱིར་ཏེ། དེ་ནི་གྲུབ་མཐའ་མེད་རྣམས་ཀྱིས། །དུ་བས་མེ་ནི་རྟོགས་མི་
འགྱུར། །ཞེས་པའི་དོན་གྲུབ་པའི་ཕྱིར། འདོད་ན། དེ་ལྟ་བུའི་རྒོལ་བ་ཆོས་ཅན། གྲུབ་
མཐའི་རྣམ་དབྱེ་ལ་རྨོངས་པའི་གང་ཟག་མ་ཡིན་པར་ཐལ། རྟགས་ཡང་དག་ཚད་མས་
ངེས་པའི་གང་ཟག་ཡིན་པའི་ཕྱིར། རྟགས་ཁས། གྲུབ་མཐའི་རྣམ་དབྱེ་ལ་རྨོངས་པའི་
གང་ཟག་གི་རྒྱུད་ལ་རྗེས་སུ་དཔག་པའི་ཚད་མ་མེད་དོ་ཞེ་ན། ཡོད་པར་ཐལ། ལྐོག་
གྱུར་ཡིན་ན། དེས་དོན་སྤྱིའི་ཚུལ་གྱིས་རྟོགས་བྱ་མ་ཡིན་མི་དགོས་པའི་ཕྱིར། གྲུབ་
མཐའི་རྣམ་དབྱེ་ལ་རྨོངས་ཤིང་རྟེན་བཅས་ཀྱི་མིག་དབང་རྒྱུད་ལ་མེད་པའི་གང་ཟག་གི་
རྒྱུད་ལ་གཟུགས་རྟོགས་པའི་ཚད་མ་ཡོད་བའི་ཕྱིར། སྒྲ་མི་རྟག་པར་སྒྲུབ་དགོས་ཀྱི་
ཕྱི་རྒོལ་གྱི་རྒྱུད་ཀྱི་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཆོས་ཅན། དེ་སྒྲུབ་
ཀྱི་རྟགས་ཡང་དག་གི་ཚུལ་འཇལ་བའི་བློ་ཡིན་པར་ཐལ། དེ་སྒྲུབ་ཀྱི་རྟགས་འཛིན་
སེམས་ཡིན་པའི་ཕྱིར། འདོད་ན། རྒོལ་བ་དེས། དེ་སྒྲུབ་ཀྱི་རྟགས་ཡང་དག་ཚད་མས་
ངེས་པར་ཐལ། འདོད་པའི་ཕྱིར། འདོད་ན། དེས་སྒྲ་མི་རྟག་པ་ལ་སྒྲུབ་བྱེད་ཡང་དག་
ཡོད་པར་ཚད་མས་ངེས་པར་ཐལ་ལོ། འདོད་ན། སྒྲ་མི་རྟག་པར་རྟོགས་པ་ཡིན་པར་
ཐལ། འདོད་པའི་ཕྱིར། མཁས་པ་ཁ་ཅིག བུ་རམ་གྱི་རོ་ད་ལྟ་བའི་རྟགས་ཀྱིས། ཁ་
ནང་བུ་རམ་གོང་བུའི་སྟེང་ན་བུར་གཟུགས་ད་ལྟ་བ་ཡོད་པར་སྒྲུབ་པའི་རྟགས་འཛིན་
སེམས་ཆོས་ཅན། བུ་རམ་གྱི་རོ་ད་ལྟ་བའི་རྟགས་ཀྱིས་ཁ་ནང་བུ་རམ་གོང་བུའི་སྟེང་
ན། བུར་གཟུགས་ད་ལྟ་བ་ཡོད་པར་སྒྲུབ་པའི་རྟགས་ཡང་དག་གི་ཚུལ་འཇལ་བའི་བློ་
ཡིན་པར་ཐལ། སྦྱོར་བ་སྐོར་ཅིག་པོ་དེའི་རྟགས་འཛིན་སེམས་ཡིན་པའི་ཕྱིར་ཏེ། སྦྱོར་
~242 -

བ་སྐོར་ཅིག་པོ་དེའི་རྟགས་འཛིན་སེམས་ཡོད་པའི་ཕྱིར་ཏེ། སྦྱོར་བ་སྐོར་ཅིག་པོ་དེའི་
རྟགས་ཅན་རྗེས་དཔག་ཡོད་པའི་ཕྱིར། འདོད་མི་ནུས་ཏེ། དེ་དེ་སྒྲུབ་ཀྱི་རྟགས་ཡང་
དག་མ་ཡིན་པའི་ཕྱིར། ཞེས་གསུངས། འོ་ན། བུ་རམ་གྱི་རོ་ད་ལྟ་བའི་རྟགས་ཀྱིས། ཁ་
ནང་བུ་རམ་གོང་བུའི་སྟེང་ན་བུར་གཟུགས་ད་ལྟ་བ་ཡོད་པར་སྒྲུབ་པའི་སྒྲུབ་ངག་ཡང་
དག་ཡོད་པར་ཐལ། དེའི་རྟགས་ཀྱིས་དེ་ལྟར་སྒྲུབ་པའི་རྟགས་འཛིན་སེམས་ཡོད་པའི་
ཕྱིར། འདོད་ན། དེའི་རྟགས་ཀྱིས་དེ་ལྟར་སྒྲུབ་པའི་ཚུལ་གསུམ་དེ་སྒྲུབ་ཀྱི་སྔ་རྒོལ་
གྱིས་ཚད་མས་གྲུབ་པར་ཐལ། དེ་སྒྲུབ་ཀྱི་གཞན་དོན་རྗེས་དཔག་ཡོད་པའི་ཕྱིར།
འདོད་ན། དེ་དེ་ལྟར་སྒྲུབ་པའི་རྟགས་ཡང་དག་མ་ཡིན་པ་འབུད། མདོར་ན། དེ་སྒྲུབ་ཀྱི་
རྟགས་འཛིན་གྱི་སེམས་ལ་རྟགས་ཡང་དག་གི་ཚུལ་འཇལ་བའི་བློ་ཡིན་པས་ཁྱབ་ན། གྲུབ་
མཐའི་རྣམ་དབྱེ་ལ་རྨོངས་པའི་གང་ཟག་དང་། རྒྱང་འཕེན་སོགས་ཀྱི་རྒྱུད་ལ་རྗེས་སུ་
དཔག་པའི་ཚད་མ་མེད་པའམ། ཡང་ན། རྟགས་འཛིན་སེམས་ལ་རྟགས་ཀྱི་ཚུལ་
འཇལ་བའི་བློས་མ་ཁྱབ་པ་དང་། རྗེས་དཔག་ཡིན་ན། རྟགས་ཡང་དག་ལ་བརྟེན་པས་
མ་ཁྱབ་པ་གང་རུང་ཁས་བླངས་དགོས་པར་སེམས་ཏེ་མཁས་པ་རྣམས་ཀྱིས་དཔྱད་པར་
བྱའོ། །སྒྲ་མི་རྟག་པར་སྒྲུབ་པའི་རྟག་འཛིན་སེམས་ཡིན་ན། སྒྲ་མི་རྟག་པར་སྒྲུབ་པའི་
ཕྱི་རྒོལ་གྱི་རྒྱུད་ཀྱི་རིག་པ་ཡིན་པས་ཁྱབ་ཅེ་ན། བྱས་པ་སྒྲ་མི་རྟག་པར་སྒྲུབ་པ་ལ་
རང་དོན་སྐབས་ཀྱི་རྟགས་ཡང་དག་ཏུ་སོང་བའི་རྒོལ་བའི་རྒྱུད་ལ་སྒྲ་མི་རྟག་པར་སྒྲུབ་
པའི་རྟག་འཛིན་སེམས་མེད་པར་དམ་བཅའ་རིགས་པར་ཐལ་ལོ། འདོད་པར་མི་ནུས་
ཏེ། གང་ཟག་དེའི་རྒྱུད་ལ་སྒྲ་མི་རྟག་རྟོགས་ཀྱི་རྗེས་དཔག་སྐྱེ་བའི་ཕྱིར་རོ། རྟག་
འཛིན་སེམས་དང་རྟགས་ཅན་རྗེས་དཔག་འགལ་ལོ་ཞེ་ན། མི་རིགས་པར་ཐལ། ཉེར་
ལེན་གྱི་ཕུང་པོ་གང་ཟག་གི་བདག་མེད་དུ་སྒྲུབ་པའི་རྟགས་འཛིན་སེམས་སུ་གྱུར་པའི་
~243 ~

ཚད་མ་ཡོད་པའི་ཕྱིར། ཁྱབ་པར་ཐལ། ཚུར་མཐོང་གི་རྒྱུད་ལ་དེ་སྒྲུབ་ཀྱི་ཚུལ་གསུམ་
འཇལ་བའི་མངོན་སུམ་གྱི་ཚད་མ་མེད་པའི་ཕྱིར། རྩ་བའི་གཏན་ཚིགས་གྲུབ་པར་ཐལ།
རྟགས་འཛིན་སེམས་སུ་གྱུར་པའི་ཚད་མ་ཡོད་པའི་ཕྱིར་ཏེ། རྟགས་འཛིན་སེམས་ཡིན་
ན། དྲན་ཤེས་ཡིན་པས་མ་ཁྱབ་པའི་ཕྱིར། །མི་འགལ་ལོ་ཞེ་ན། རེ་ཞིག་འཁྲི་ཚུལ་འདི་
ལྟར་བརྗོད་དེ། སྒྲ་མི་རྟག་པར་སྒྲུབ་པའི་རྟགས་འཛིན་སེམས་དང་། སྒྲ་མི་རྟག་རྟོགས་
ཀྱི་རྗེས་དཔག་མི་འགལ་པར་ཐལ། རྟགས་འཛིན་སེམས་དང་། རྗེས་དཔག་མི་འགལ་
བའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཀྱིས་སྒྲ་མི་རྟག་པ་
རྟོགས་པར་ཐལ། འདོད་པའི་ཕྱིར། འདོད་ན། དེ་མ་རྟོགས་པར་ཐལ། སྒྲ་མི་རྟག་རྟོགས་
ཀྱི་རྗེས་དཔག་དེ་སྒྲ་མི་རྟག་པ་ལ་བཅད་ཤེས་མ་ཡིན་པའི་ཕྱིར། འདི་དག་གི་འཁྲི་ཚུལ་
རྒྱས་པར་ནི་སྒྲུབ་ངག་གི་སྐབས་ལས་ཤེས་པར་བྱའོ། ། ༈ འགལ་ཏེ་ཆོས་ནི་ཐ་དད་
དམ། ཞེས་པའི་སྐབས་སུ། ཡོད་པ་དེ། མྱུ་གུ་བདག་ལས་མི་སྐྱེ་བར་སྒྲུབ་པ་དང་།
རང་དང་བདག་ཉིད་གཅིག་ཏུ་གྱུར་པའི་རྒྱུ་ལས་མི་སྐྱེ་བར་སྒྲུབ་པའི་འགལ་དམིགས་
ཀྱི་རྟགས་ཡང་དག་ཡིན་ནོ་ཞེ་ན། །བདག་གི་འབྲས་བུ་ཆོས་ཅན། བདག་ལས་མི་སྐྱེ་
བར་ཐལ། ཡོད་པའི་ཕྱིར། འདོད་ན། དེ་ལས་སྐྱེས་པར་ཐལ། དེའི་འབྲས་བུ་ཡིན་པའི་
ཕྱིར། ཡང་ན། བདག་སྐྱེ་ཡོད་པར་ཐལ། བདག་ལས་སྐྱེ་བ་ཡོད་པའི་ཕྱིར། འདོད་ན།
ས་བོན་གྱི་དུས་ན་མྱུ་གུ་ཡོད་པར་ཐལ། འདོད་པའི་ཕྱིར། ཆོས་དེའི་འབྲས་བུ་ཡིན་ན།
ཆོས་དེ་ལས་སྐྱེས་པས་ཁྱབ་པར་ཐལ། བདག་གི་འབྲས་བུ་ཡིན་ན་བདག་ལས་སྐྱེས་
པས་ཁྱབ་པའི་ཕྱིར། འདོད་ན། འགོག་བདེན་ཆོས་ཅན། བྲལ་བ་ལས་སྐྱེས་པར་ཐལ།
བྲལ་བའི་འབྲས་བུ་ཡིན་པའི་ཕྱིར་ཏེ། འགོག་བདེན་ཡིན་པའི་ཕྱིར། རྒྱུན་ཞུགས་ཀྱི་
རྒྱུད་ཀྱི་རྣམ་གྲོལ་ལམ་ཆོས་ཅན། རྒྱུན་ཞུགས་ལས་སྐྱེས་པར་ཐལ། དེའི་འབྲས་བུ་
~244~

ཡིན་པའི་ཕྱིར། འདོད་མི་ནུས་ཏེ། དེ་དང་དུས་མཉམ་ཡིན་པའི་ཕྱིར། མྱུ་གུ་ཆོས་ཅན།
རང་དང་བདག་ཉིད་གཅིག་ཏུ་གྱུར་པའི་རྒྱུ་ལས་སྐྱེས་པ་མེད་པར་ཐལ། ཡོད་པའི་ཕྱིར།
ཁྱབ་པ་ཁས། འདོད་ན། དེ་ཆོས་ཅན། རང་དང་བདག་ཉིད་གཅིག་ཏུ་གྱུར་པའི་རྒྱུ་
སྐྱེས་པ་ཡོད་པར་ཐལ། རང་དང་བདག་ཉིད་གཅིག་ཏུ་གྱུར་པའི་རྒྱུ་ཡོད་པའི་ཕྱིར་ཏེ།
མྱུ་གུ་རང་དང་གཅིག་ཡིན་པའི་ཕྱིར། འདིའི་རྣམ་བཞག་རྒྱས་པར་ནི། །འགལ་དང་
འབྲས་བུ་དག་གྲུབ་དང༌། ཞེས་པའི་སྐབས་སུ་བཤད་ཟིན་ཏོ། ། ༈ །མངོན་སུམ་རྟོག་
དང་བྲལ་བ་ནི། །ཞེས་པའི་སྐབས་སུ། མངོན་སུམ་གྱི་མཚན་ཉིད། རྟོག་བྲལ་མ་འཁྲུལ་
པའི་རིག་པ་དང༌། རྟོག་པ་དང་བྲལ་ཞིང་བག་ཆགས་བརྟན་པ་ལས་བྱུང་བའི་རིག་པ་
དང་། དེ་དང་བྲལ་ཞིང་གློ་བུར་གྱི་འཁྲུལ་རྒྱུས་མ་བསླད་པའི་རིག་པ་ཞེས་གསུངས་
ཤིང་། རྟོག་བྲལ་གྱི་དོན། རྟོག་པ་མ་ཡིན་པ་དང༌། མ་འཁྲུལ་བའི་དོན། རང་གི་སྣང་
ཡུལ་ལ་མ་འཁྲུལ། ཞེས་ཟེར་ན། ཚད་མ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར་ཏེ། རྟོག་པ་མ་ཡིན་པ་གང་ཞིག རང་གི་སྣང་ཡུལ་ལ་མ་འཁྲུལ་བའི་རིག་པ་
ཡིན་པའི་ཕྱིར། རྟགས་ཁྱབ་ཐམས་ཅད་ཁྱོད་ལ་ཁས། རྩ་བར་འདོད་ན། རྗེས་དཔག་
ཁྱོད་མ་ཡིན་པར་ཐལ། འདོད་པའི་ཕྱིར། ཤེས་བྱ་ཆོས་ཅན། འཁྲུལ་ཤེས་ཡིན་ན།
རང་གི་སྣང་ཡུལ་ལ་འཁྲུལ་བས་ཁྱབ་པ་ཡོད་པར་ཐལ། །ཟླ་བ་གཉིས་སྣང་གི་དབང་
ཤེས་དེ་རང་གི་སྣང་ཡུལ་ལ་འཁྲུལ་བའི་ཕྱིར། འདོད་ན། རྗེས་དཔག་ཆོས་ཅན། དེར་
ཐལ། དེའི་ཕྱིར། འདོད་ན། མ་ཡིན་པར་ཐལ། རང་གི་སྣང་ཡུལ་ལ་ཚད་མ་ཡིན་པའི་
ཕྱིར། མ་གྲུབ་ན། རྗེས་དཔག་གི་སྣང་ཡུལ་ཆོས་ཅན། རྗེས་དཔག་ཁྱོད་ལ་ཚད་མ་
ཡིན་པར་ཐལ། ཁྱོད་མཚན་གཞི་ཡིན་པའི་ཕྱིར། ཡང་རྗེས་དཔག་ཆོས་ཅན། རང་གི་
སྣང་ཡུལ་ལ་ཚད་མ་ཡིན་པར་ཐལ། ཚད་མ་གང་ཞིག རང་གི་སྣང་ཡུལ་རྟོགས་པའི་
~245~

ཕྱིར། མ་གྲུབ་ན། རང་གི་སྣང་ཡུལ་རྟོགས་པར་ཐལ། རང་གི་སྣང་ཡུལ་དང་ཡོད་པའི་
ཚོགས་དོན་རྟོགས་པའི་ཕྱིར། མ་གྲུབ་ན། དེའི་སྣང་ཡུལ་དང་། ཡོད་པའི་ཚོགས་དོན་
ཆོས་ཅན། དེས་རྟོགས་པར་ཐལ། གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། དེ་
ལ་ཁོ་ན་རེ། སྒྲ་མི་རྟག་རྟོགས་ཀྱི་རྗེས་དཔག་ལྟ་བུ་ཆོས་ཅན། རང་གི་སྣང་ཡུལ་ལ་
འཁྲུལ་བ་ཡིན་ཏེ། སྒྲ་མི་རྟག་པའི་དོན་སྤྱི་སྒྲ་མི་རྟག་པ་དང་གཅིག་ཡིན་པ་དེ་ཁྱོད་ཀྱི་
སྣང་ཡུལ་གང་ཞིག དེ་ལ་འཁྲུལ་བའི་ཕྱིར། དེ་ཆོས་ཅན། སྒྲ་མི་རྟག་པའི་དོན་སྤྱི་ལ་
འཁྲུལ་ཏེ། སྒྲ་མི་རྟག་པའི་དོན་སྤྱི་སྒྲ་མི་རྟག་པ་དང་གཅིག་ཏུ་སྣང་བའི་ཕྱིར་ཞེ་ན། དེ་
ཆོས་ཅན། རང་གི་ཡུལ་ལ་འཁྲུལ་བར་ཐལ། སྒྲ་མི་རྟག་པའི་དོན་སྤྱི་དེ་དང་གཅིག་
ཡིན་པ་དེ་ཁྱོད་ཀྱི་ཡུལ་གང་ཞིགདེ་ལ་འཁྲུལ་བའི་ཕྱིར། ཁྱབ་པ་ཁས། འདོད་ན། རང་
གི་གཞལ་བྱ་ལ་འཁྲུལ་བར་ཐལ། འདོད་པ་གང་ཞིག ཁྱོད་ཀྱི་ཡུལ་ཁྱོད་ཀྱི་གཞལ་བྱ་
ཡིན་པའི་ཕྱིར། ཡང་དེ་ཆོས་ཅན། སྒྲ་མི་རྟག་པ་ལ་འཁྲུལ་བར་ཐལ། སྒྲ་མི་རྟག་པ་དེ་
དེའི་དོན་སྤྱི་དང་གཅིག་ཏུ་སྣང་བའི་ཕྱིར། །ཁྱབ་པ་ཁས། འདོད་ན། དེ་ལ་ཚད་མ་མ་
ཡིན་པར་ཐལ། འདོད་པའི་ཕྱིར། ལོག་ཤེས་ཡིན་ན། རང་གི་སྣང་ཡུལ་ལ་ལོག་ཤེས་
ཡིན་པས་ཁྱབ་པ་དང་། ཚད་མ་ཡིན་ན་རང་གི་སྣང་ཡུལ་ལ་ཚད་མ་ཡིན་པས་ཁྱབ་པ་
ཡོད་པར་ཐལ། འཁྲུལ་ཤེས་ཡིན་ན། རང་གི་སྣང་ཡུལ་ལ་འཁྲུལ་ཤེས་ཡིན་དགོས་
པའི་ཕྱིར། །རྟགས་ཁས། འདོད་ན། སྒྲ་རྟག་འཛིན་གྱི་རྟོག་པ་ཆོས་ཅན། རང་གི་སྣང་
ཡུལ་ལ་ལོག་ཤེས་ཡིན་པར་ཐལ། ལོག་ཤེས་ཡིན་པའི་ཕྱིར། འདོད་ན། རང་གི་སྣང་
ཡུལ་ཁྱོད་ཀྱི་ཞེན་ཡུལ་ཡིན་པར་ཐལ། འདོད་པའི་ཕྱིར། ཡང་ཁ་ཅིག་ན་རེ། སྒྲ་མི་རྟག་
རྟོགས་ཀྱི་རྗེས་དཔག་རང་གི་སྣང་ཡུལ་ལ་ལོག་ཤེས་ཡིན་ནོ་ཞེས་ཟེར། །འོ་ན། སྒྲ་མི་
རྟག་རྟོགས་ཀྱི་རྗེས་དཔག་དེས། སྒྲ་མི་རྟག་པའི་དོན་སྤྱི་སྒྲ་མི་རྟག་པར་ཞེན་པ་ཡིན་
~246~

པར་ཐལ། དེ་རང་གི་སྣང་ཡུལ་ལ་ལོག་ཤེས་ཡིན་པའི་ཕྱིར། འདོད་ན། བརྡ་བྱང་རྒན་
པོ་རྣམས་ཀྱིས་བྱད་བཞིན་གྱི་གཟུགས་བརྙན་བྱད་བཞིན་དུ་ཞེན་པར་ཐལ། འདོད་པའི་
ཕྱིར། འདོད་ན། སྒྱུ་མ་མཁན་གྱིས་རྡེ་ཤིང་རྟ་གླང་དུ་ཞེན་པར་ཐལ། འདོད་པའི་ཕྱིར།
སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན།ཁྱོད་ཀྱི་ཞེན་སྟངས་ལ་རིགས་པས་གནོད་
པར་ཐལ། སྒྲ་མི་རྟག་པའི་དོན་སྤྱི་སྒྲ་མི་རྟག་པར་ཞེན་པའི་ཕྱིར། གཞན་ཡང་། ལོག་
།ཤེས་སུ་ཐལ། རྟགས་སྔར་གྱི་དེའི་ཕྱིར། འདོད་ན། སྒྲ་མི་རྟག་རྟོགས་ཀྱི་རྗེས་དཔག་
གིས་སྒྲ་མི་རྟག་པའི་དོན་སྤྱི་སྒྲ་མི་རྟག་པར་ཞེན་པ་མ་ཡིན་པར་ཐལ། དེ་ལ་སྒྲ་མི་རྟག་
པའི་དོན་སྤྱི་སྒྲ་མི་རྟག་པར་སྣང་བ་ཙམ་ཡོད་ཀྱང་ཞེན་པ་མེད་པ་དང་། བརྡ་བྱང་རྒན་
པོ་རྣམས་ལ། བྱད་བཞིན་གྱི་གཟུགས་བརྙན་བྱད་བཞིན་དུ་སྣང་བ་ཙམ་ཡོད་ཀྱང་ཞེན་
པ་མེད་པ་གཉིས་མཚུངས་པར་ལྷའི་དབང་པོའི་འགྲེལ་པ་ལས་གསལ་བར་བཤད་པའི་
ཕྱིར། ཡང་ཁ་ཅིག་ན་རེ། སོ་སྐྱེ་ཆོས་ཅན། རྟོག་པ་དང་བྲལ་བར་ཐལ། རྟོག་པ་མ་ཡིན་
པའི་ཕྱིར་ཏེ། གང་ཟག་ཡིན་པའི་ཕྱིར། འདོད་ན། རྟོག་པ་དང་བྲལ་བ་མ་ཡིན་པར་ཐལ།
རྟོག་པ་དང་བཅས་པའི་ཕྱིར་ཏེ། གང་ཟག་གི་བདག་ཏུ་འཛིན་པའི་རྟོག་པ་དང་བཅས་
པའི་ཕྱིར་ཏེ། སོ་སྐྱེ་ཡིན་པའི་ཕྱིར་ཞེ་ན། གང་ཟག་ཡིན་ན་རྟོག་པ་མ་ཡིན་པས་ཁྱབ་པ་
མེད་པར་ཐལ། གང་ཟག་ཡིན་ན་ཤེས་པ་མ་ཡིན་པས་ཁྱབ་པ་མེད་པའི་ཕྱིར་ཏེ། དེ་
ལྟར། སྔར་གོང་དུ་བཤད་ཟིན་པའི་ཕྱིར། ཉན་ཐོས་དགྲ་བཅོམ་པའི་རྒྱུད་ཀྱི་སྡུག་
བདེན་ཆོས་ཅན། ཟག་པ་དང་བཅས་པ་མ་ཡིན་པར་ཐལ། ཟག་པ་དང་བྲལ་བའི་ཕྱིར་
ཏེ། ཟག་པ་སྤངས་པའི་ཕྱིར་ཏེ། ཉོན་མོངས་སྤངས་པའི་ཕྱིར་ཏེ། དགྲ་བཅོམ་པའི་རྒྱུད་
གྱི་ཕུང་པོ་ཡིན་པའི་ཕྱིར། འདོད་ན། ཟག་པ་དང་བཅས་པར་ཐལ། སྡུག་བདེན་ཡིན་
པའི་ཕྱིར། ཁ་ཅིག་ན་རེ། སྔོ་སྣང་དབང་ཤེས་ཆོས་ཅན། མངོན་སུམ་དུ་ཐལ། རྟོག་པ་
247-

དང་བྲལ་ཞིང་མ་འཁྲུལ་བའི་རིག་པ་ཡིན་པའི་ཕྱིར། འདོད་ན། ཁྱོད་ཀྱི་གཟུང་དོན་
མེད་ན། ཁྱོད་མེད་དགོས་པར་ཐལ། ཁྱོད་དབང་མངོན་ཡིན་པའི་ཕྱིར། འདོད་ན། སྔོན་
པོ་ཚད་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། གངས་རི་སྔོ་སྣང་གི་དབང་ཤེས་ཡོད་པའི་ཕྱིར་ཞེ་ན། སྔོ་སྣང་དབང་ཤེས་
ཆོས་ཅན། ཁྱོད་ཀྱི་རྒྱུར་གྱུར་པའི་སྔོན་པོ་མེད་ན་ཁྱོད་མེད་པས་ཁྱབ་པར་ཐལ། ཁྱོད་
ཁྱོད་རང་གི་རྒྱུར་གྱུར་པའི་སྔོན་པོ་ལས་སྐྱེས་པའི་ཕྱིར། གཏན་ཚིགས་གྲུབ་སྟེ། མར་
མེའི་རྩེ་མོ་ཁྲ་སྒོར་བར་སྣང་བའི་དབང་ཤེས་དེ། རང་གི་རྒྱུར་གྱུར་པའི་མར་མེའི་རྩེ་མོ་
ལས་སྐྱེས་པ་གང་ཞིག རྒྱུ་མཚན་མཚུངས་པའི་ཕྱིར། གཞན་ཡང༌། སྔོ་སྣང་དབང་
ཤེས་ཀྱི་རྒྱུ་མེད་པར་ཐལ། སྔོ་སྣང་དབང་ཤེས་ཀྱི་རྒྱུར་གྱུར་པའི་སྔོན་པོ་མེད་པའི་
ཕྱིར། གཏན་ཚིགས་ཁས། མངོན་པར་ཤེས་པ་ཡིན་ན། མ་འཁྲུལ་བའི་རིག་པ་ཡིན་
དགོས་པར་ཐལ། མངོན་སུམ་ཡིན་ན། མ་འཁྲུལ་བའི་རིག་པ་ཡིན་དགོས་པའི་ཕྱིར།
འདོད་མི་ནུས་ཏེ། མ་བརྟགས་པར་ལུང་བསྟན་པར་མི་བྱའོ། །ཞེས་པ། ཉན་ཐོས་སྡེ་
གཉིས་ཀྱི་རང་གཞུང་རྣམ་དག་ཡིན་པའི་ཕྱིར། ཆུ་ཀླུང་བདུད་རྩིར་སྣང་བའི་ལས་
སྟོབས་ལྡན་བསགས་པའི་གང་ཟག་མེད་པར་ཐལ། ཆུ་ཀླུང་བདུད་རྩིར་སྣང་བའི་དབང་
མངོན་མེད་པའི་ཕྱིར། འདོད་ན། ལས་འབྲས་བདེན་པར་མ་གྲུབ་པར་ཐལ། འདོད་པའི་
ཕྱིར། འཆི་ལྟས་ཀྱིས་ཟིན་པའི་ལྷ་ལ་རང་གི་གཞལ་མེད་ཁང་ཡིད་མི་འོང་དུ་སྣང་བ་མི་
འཐད་པར་ཐལ། དེ་ལྟར་སྣང་བའི་དབང་མངོན་མེད་པའི་ཕྱིར། ནད་ཀྱིས་གདུངས་པའི་1
སྐྱེས་བུ་འགའ་ཞིག་ལ་རང་གི་ཟས་གོས་སོགས་ཡིད་མི་འོང་དུ་སྣང་བ་མི་འཐད་པར་
ཐལ། དེ་ལྟར་སྣང་བའི་མངོན་སུམ་མེད་པའི་ཕྱིར། མི་གཙང་བའི་དྲི་ཁྱི་དང་ཕག་
སོགས་ལ་ཡིད་འོང་དུ་སྣང་བ་མི་འཐད་པར་ཐལ། དེ་ལྟར་སྣང་བའི་དབང་མངོན་མེད་
~248 ~

པའི་ཕྱིར། འདོད་མི་ནུས་ཏེ། དེ་རྣམས་ནི་སྲེད་པའི་དབང་གིས་མི་གཙང་བའི་དོང་དུ་
ཡང་དགའ་བཞིན་དུ་རྒྱུག་པའི་ཕྱིར། ལྷས་བྱིན་གྱི་གཟུགས་ལ་ལྟ་བའི་ལྷས་བྱིན་གྱི་
དགྲ་དེ་ལ། ལྷས་བྱིན་ཡིད་མི་འོང་དུ་མི་སྣང་བར་ཐལ། ལྷས་བྱིན་གྱི་གཟུགས་ཡིད་མི་
འོང་དུ་སྣང་བའི་མངོན་སུམ་མེད་པའི་ཕྱིར། རྟགས་རྣམས་ཁས། དེ་ལ་གཟུགས་ཡིད་
མི་འོང་དུ་སྣང་བའི་བློ་ལ་རྟོག་པས་ཁྱབ་སྟེ། གལ་ཏེ་འདོད་དང་མི་འདོད་པར། །སྣང་བ་
རྟོག་ཡིན་དོན་བློ་མིན། ཞེས་བཤད་པའི་ཕྱིར་ཞེ་ན། མ་ཁྱབ་པར་ཐལ། གཟུགས་
སོགས་བུད་མེད་སོགས་ཁྱད་པར། །ནམ་ཡང་མིག་གིས་འཛིན་མི་འགྱུར། ཞེས་
གཟུགས་བཟང་ངན་གྱི་ཁྱད་པར་མིག་ཤེས་ཀྱིས་རྟོགས་པར་བྱེད་པའི་ཕྱིར། ཡིད་འོང་
དང་ཡིད་མི་འོང་གི་གཟུགས་མེད་པར་ཐལ། ཡིད་འོང་གི་གཟུགས་ཡིད་མི་འོང་དུ་
སྣང་བའི་དབང་མངོན་ལ་སོགས་པ་མེད་པའི་ཕྱིར་རོ། འདོད་ན། སངས་རྒྱས་ཀྱི་
གཟུགས་གཞི་མ་གྲུབ་པར་ཐལ། འདོད་པའི་ཕྱིར། གཞན་ཡང་། དགེ་སྡིག་གི་ལས་ཀྱི་
རྣམ་སྨིན་གྱི་འབྲས་བུ་གཞི་མ་གྲུབ་པར་ཐལ། རྣམ་སྨིན་གྱི་འབྲས་བུ་ཡིད་མི་འོང་
སོགས་མེད་པའི་ཕྱིར། འདི་ལ་གློ་བུར་གྱི་འཁྲུལ་རྒྱུས་བསླད་པའི་མངོན་སུམ་ཡོད་
པར་ཐལ། ཡིད་ཞེ་སྡང་གིས་དཀྲུགས་པ་ལས་ལྷས་བྱིན་གྱི་གཟུགས་ཡིད་མི་འོང་དུ་
སྣང་བའི་མངོན་སུམ་ཡོད་པའི་ཕྱིར། ཁྱབ་སྟེ། རབ་རིབ་དང་། མྱུར་དུ་བསྐོར་བ་དང་།
གྲུར་ཞུགས་པ་དང༌། འཁྲུགས་པ་ལ་སོགས་པས་འཁྲུལ་པར་མ་བསྐྱེད་པའི་རིག་པ་ནི་
མངོན་སུམ་མོ། ཞེས་བཤད་པའི་ཕྱིར་ཞེ་ན། གཞུང་འདིས་གློ་བུར་གྱི་འཁྲུལ་རྒྱུ་དེ་ལ་
རྣམ་པ་བཞི་ཡོད་པར་མ་བསྟན་པར་ཐལ། འཁྲུགས་པ་ཞེས་སོགས་སྔ་མ་གསུམ་གྱི་
མཐའ་གསལ་བྱེད་ཙམ་ཡིན་པའི་ཕྱིར་ཏེ། འཐད་ལྡན་ཆེན་མོ་དང་། རྣམ་པར་ངེས་
པའི་ཊཱིཀ་ཆེན་ལས་གསལ་བར་བཤད་པའི་ཕྱིར། རྟོག་མེད་མངོན་སུམ་ལྟར་སྣང་ཡིན་
~249 ~

ན། གློ་བུར་གྱི་འཁྲུལ་རྒྱུས་བསླད་པས་ཁྱབ་པ་ཡོད་པར་ཐལ། མངོན་སུམ་ལ་མ་
འཁྲུལ་བས་ཁྱབ་པའི་ཕྱིར། འདོད་ན། རྟོག་པ་མངོན་སུམ་ལྟར་སྣང་ལའང་གློ་བུར་གྱི་
འཁྲུལ་རྒྱུས་བསླད་པས་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། གང་ཟག་
གི་བདག་འཛིན་ལྷན་སྐྱེས་བག་ཆགས་བརྟན་བྱུང་གི་རིག་པ་ཡིན་པའི་ཕྱིར། འོན་ཀྱང་
གྲགས་ཚོད་ལྟར་ན། མངོན་སུམ་ལ་མ་འཁྲུལ་བས་ཁྱབ་པ་བཤད་པ་ལྟར་ཁས་བླངས་
ན་བདེ་བར་གྲགས་སོ། རྟོག་པ་དང་བྲལ་ཞིང་བག་ཆགས་བརྟན་པ་ལས་བྱུང་བའི་རིག་
པ་དང་། རྟོག་པ་དང་བྲལ་ཞིང་གློ་བུར་གྱི་འཁྲུལ་རྒྱུས་མ་བསླད་པའི་རིག་པ་རྣམས།
མངོན་སུམ་གྱི་མཚན་ཉིད་ཅེ་ན། སངས་རྒྱས་འཕགས་པའི་ཐུགས་རྒྱུད་ཀྱི་དབང་པོའི་
མངོན་སུམ་ཆོས་ཅན། བག་ཆགས་བརྟན་བྱུང་ཡིན་པར་ཐལ། མངོན་སུམ་ཡིན་པའི་
ཕྱིར། འདོད་པར་མི་ནུས་ཏེ། སངས་རྒྱས་འཕགས་པའི་ཐུགས་རྒྱུད་ལ་བག་ཆགས་
མེད་པའི་ཕྱིར་ཏེ། དེའི་རྒྱུད་ལ་བག་ཆགས་བསྒོ་བའི་གཞིར་གྱུར་པའི་ཤེས་པ་མེད་
པའི་ཕྱིར་ཏེ། གཟུགས་མེད་ཀྱི་ཤེས་པ་ཡིན་ན། བག་ཆགས་བསྒོ་བའི་གཞི་མ་ཡིན་
དགོས་པའི་ཕྱིར་ཏེ། ཨ་ཀ་རུའི་དྲི་སོགས་སྟག་མའི་མེ་ཏོག་གི་དྲི་བསྒོ་བའི་གཞི་རུ་མི་
རུང་བའི་ཕྱིར། རྒྱས་པར་ནི་ཆོས་མངོན་པའི་དགོངས་འགྲེལ་རྣམས་ལས་ཤེས་པར་
བྱའོ། །སངས་རྒྱས་ཀྱི་རྒྱུད་ལ་བག་ཆགས་ཀྱི་བསླད་པའི་ཤེས་པ་ཡོད་པར་ཐལ། སངས་
རྒྱས་ཀྱི་ཐུགས་རྒྱུད་ལ་བག་ཆགས་ཡོད་པའི་ཕྱིར། འདོད་ན། དེའི་རྒྱུད་ལ་འཁྲུལ་
ཤེས་ཡོད་པར་ཐལ། འདོད་པའི་ཕྱིར། ཟླ་བ་གཉིས་སྣང་གི་དབང་ཤེས་ཉམས་སུ་མྱོང་
བའི་རང་རིག་ཆོས་ཅན། བག་ཆགས་བརྟན་པ་ལས་བྱུང་བར་ཐལ། མངོན་སུམ་ཡིན་
པའི་ཕྱིར། འདོད་ན། དེ་ལས་སྐྱེས་པར་ཐལ། འདོད་པའི་ཕྱིར། འདོད་ན། ཟླ་བ་གཉིས་
སྣང་གི་དབང་ཤེས་ཆོས་ཅན། ཁྱོད་བག་ཆགས་བརྟན་པ་ལས་སྐྱེས་པར་ཐལ། ཁྱོད་
~250~

མྱོང་རང་རིག་མངོན་སུམ་བག་ཆགས་བརྟན་པ་ལས་སྐྱེས་པའི་ཕྱིར། འདོད་ན། མངོན་
སུམ་དུ་ཐལ། རྟོག་པ་དང་བྲལ་ཞིང་བག་ཆགས་བརྟན་པ་ལས་བྱུང་བའི་ཕྱིར། དེར་
༥ཐལ། རྟོག་པ་དང་བྲལ་ཞིང་བག་ཆགས་བརྟན་པ་ལས་སྐྱེས་པའི་ཕྱིར། རྟགས་རྣམས་
ཁྱོད་ཁྱེར། མངོན་སུམ་ཡིན་ན། བག་ཆགས་བརྟན་པ་ལས་སྐྱེས་པས་ཁྱབ་པར་ཐལ།
དེ་ཡིན་ན། བག་ཆགས་བརྟན་པ་ལས་བྱུང་བས་ཁྱབ་པའི་ཕྱིར། འདོད་ན། འབྲས་བུ་
ཡིན་ན། རྒྱུ་ལས་སྐྱེས་པས་ཁྱབ་པར་ཐལ། འདོད་པའི་ཕྱིར། ཟླ་བ་གཉིས་སྣང་གི་
དབང་ཤེས་ཆོས་ཅན། མངོན་སུམ་ཡིན་པར་ཐལ།:རྟོག་པ་དང་བྲལ་ཞིང་གློ་བུར་གྱི་
འཁྲུལ་པར་མ་སྐྱེད་པའི་ཕྱིར། མ་གྲུབ་ན། གློ་བུར་གྱི་འཁྲུལ་རྒྱུས་སྐྱེད་པར་ཐལ། གློ་
བུར་གྱི་འཁྲུལ་པར་སྐྱེད་པའི་ཕྱིར། ཁྱབ་སྟེ། ཁྱོད་འཁྲུལ་ཤེས་དང་རྫས་ཆ་དབྱེར་མེད་
གྱི་གྲུབ་བདེ་རྫས་གཅིག་ཡིན་པའི་ཕྱིར། འདོད་ན། རྟོག་མེད་ལོག་ཤེས་ཡིན་ན། གློ་
བུར་གྱི་འཁྲུལ་རྒྱུས་སྐྱེད་པར་ཁྱབ་པར་ཐལ། འདོད་པའི་ཕྱིར། ཁ་ཅིག མངོན་སུམ་
དང་། མངོན་སུམ་ཚད་མའི་མཚན་ཉིད་སོ་སོར་འཆད་པ་མི་འཐད་དེ། མངོན་སུམ་ལ་
ཚད་མས་ཁྱབ་པའི་ཕྱིར་ཞེ་ན། ཆོས་དེ་ལ་མངོན་སུམ་ཡིན་ན། ཆོས་དེ་ལ་ཚད་མ་
ཡིན་དགོས་པར་ཐལ། མངོན་སུམ་ཡིན་ན། ཚད་མ་ཡིན་དགོས་པའི་ཕྱིར། ཤེས་པ་
ཡིན་ན། རང་གི་ངོ་བོ་ལ་རང་རིག་མངོན་སུམ་ཡིན་པས་ཁྱབ་པར་ཐལ། གཏན་
ཚིགས་སྔར་བཞིན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱི་རྒྱུད་ཀྱི་སྒྲ་འཛིན་དབང་
པོའི་མངོན་སུམ་ཆོས་ཅན། སྒྲའི་མི་རྟག་པ་ལ་ཚད་མར་ཐལ། དེ་ལ་མངོན་སུམ་ཡིན་
པའི་ཕྱིར། རྟགས་གྲུབ་པར་ཐལ། དེའི་ཕྱིར་དངོས་པོ་མཐོང་བ་ཡི། ཞེས་པའི་དོན་གྲུབ་
པའི་ཕྱིར། འདོད་ན། ངོ་བོ་ཞེས་པའི་ཚིག་སྨོས་པ་དགོས་མེད་དུ་ཐལ། འདོད་པའི་
ཕྱིར། གྲངས་ཅན་གྱི་རྒྱུད་ཀྱི་སྒྲ་འཛིན་དབང་པོའི་མངོན་སུམ་ཆོས་ཅན། སྒྲའི་མི་རྟག་
~251 ~

པ་ལ་ཚད་མ་མ་ཡིན་པར་ཐལ། ཁྱོད་སྒྲའི་མི་རྟག་པ་ལ་ཚད་མ་ཡིན་ན་གྲངས་ཅན་སྒྲ་
མི་རྟག་པར་འདོད་དགོས་པའི་ཕྱིར། གསལ་བ་ཁས། སྒྲ་རྟག་འཛིན་གྱི་རྟོག་པ་ཆོས་
ཅན། ཁྱོད་ཁྱོད་རང་གི་ངོ་བོ་ལ་རང་རིག་མངོན་སུམ་དུ་ཐལ། ཁྱོད་ཤེས་པ་ཡིན་པའི་
ཕྱིར། འདོད་ན། ཁྱོད་ཁྱོད་རང་གི་ངོ་བོ་ལ་ཚད་མར་ཐལ། ཁྱོད་ཁྱོད་རང་གི་ངོ་བོ་ལ་
མངོན་སུམ་ཡིན་པའི་ཕྱིར། འདོད་ན། ཚད་མ་ཡིན་པར་ཐལ། ཁྱོད་ཁྱོད་རང་གི་ངོ་བོ་
ལ་ཚད་མ་ཡིན་པའི་ཕྱིར། ཁྱོད་ཀྱི་འཇུག་ཡུལ་ཡོད་པར་ཐལ། ཁྱོད་ཀྱི་ངོ་བོ་ཁྱོད་ཀྱི་
འཇུག་ཡུལ་ཡིན་པའི་ཕྱིར། རྟགས་ཁས། རྟོག་པ་ཆོས་ཅན། ཁྱོད་ཁྱོད་རང་གི་སྣང་
ཡུལ་དུ་ཐལ། ཁྱོད་ཁྱོད་རང་ལ་རང་རིག་མངོན་སུམ་ཡིན་པའི་ཕྱིར། འདོད་ན། རྟོག་
པ་ཆོས་ཅན། རྟོག་པའི་སྣང་ཡུལ་མ་ཡིན་པར་ཐལ། རང་མཚན་ཡིན་པའི་ཕྱིར། རྟོག་
པ་ཆོས་ཅན། ཚུར་མཐོང་གི་མིག་གི་ཤེས་པའི་གཟུང་བྱ་ཡིན་པར་ཐལ། དེ་ཁྱོད་ལ་
རང་རིག་མངོན་སུམ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཚུར་མཐོང་གི་
མིག་གི་ཤེས་པའི་གཟུང་བྱ་མ་ཡིན་པར་ཐལ། བློ་ཡིན་པའི་ཕྱིར། ཁྱབ་སྟེ། གཅིག་
གིས་གཉིས་ཤེས་མ་ཡིན་ཏེ། དབང་པོའི་སེམས་ནི་ངེས་ཕྱིར་ཞེས་སོགས་དང་། འདི་
ལྟར་ཕྱི་མ་ཕྱི་མ་ཡི། །ཤེས་པ་རྣམ་གཅིག་ལྷག་པ་ཉིད། ཅེས་སོགས་ཀྱི་ལུང་དོན་གྲུབ་
པའི་ཕྱིར་རོ། མདོར་ན། རྟགས་དང་རྗེས་དཔག་དགོས་མེད་དུ་ཐལ། སྒྲ་མི་རྟག་པར་
སྒྲུབ་དགོས་ཀྱི་ཕྱི་རྒོལ་གྱིས་སྒྲ་མི་རྟག་པར་ཚད་མས་གྲུབ། ཤེས་པ་ཡིན་ན། རང་
ཉིད་རང་ལ་ཚད་མ་ཡིན་པས་ཁྱབ་པའི་ཕྱིར། རྟགས་རྣམས་ཁས་བླངས་སོ། །མངོན་
སུམ་ལ་ཚད་མས་མ་ཁྱབ་པར་ཐལ། མངོན་སུམ་བཅད་ཤེས་ཡོད་པའི་ཕྱིར་ཏེ། གཏན་
ཚིགས་ཐིགས་པ་ཆོས་མཆོག་ཏུ་དྲངས་པ་ལས། མངོན་སུམ་དང་རྗེས་སུ་དཔག་པའི་
སྐད་ཅིག་མ་དང་པོ་གཉིས་ཚད་མ་ཡིན་གྱི། དེ་དག་གི་རྒྱུན་དུ་གྱུར་པའི་གྲུབ་པ་དང་
~252~

བདེ་བ་ཐ་མི་དད་པའི་ཕྱིར། ཞེས་པའི་དོན་གྲུབ་པའི་ཕྱིར། འདིའི་དོན་གསལ་བར་
བཤད་ན། ཚུར་མཐོང་གི་རྒྱུད་ཀྱི་སྒྲ་འཛིན་དབང་མངོན་སྐད་ཅིག་གཉིས་པ་དེ། ཚད་
མ་མ་ཡིན་ཏེ། དེ་སྒྲ་ལ་ཚད་མ་མ་ཡིན་པའི་ཕྱིར་ཏེ། སྒྲ་དེ་དེའི་སྔ་རོལ་དུ་སྒྲ་འཛིན་
མངོན་སུམ་སྐད་ཅིག་དང་པོས་རྟོགས་ཟིན་པའི་ཕྱིར། ཁྱབ་སྟེ། དངོས་ལས་མི་རྟག་
གཞན་དུ་མེད། །དེ་ཡང་དབང་པོ་ལས་སྔར་གྲུབ། ཅེས་པའི་རིགས་པའི་ལམ་འདིར་
ཡང་མཚུངས་པའི་ཕྱིར། སྒྲ་མི་རྟག་པར་རྟོགས་པའི་རྗེས་དཔག་སྐད་ཅིག་གཉིས་པ་
དེ། ཚད་མ་མ་ཡིན་ཏེ། སྒྲ་མི་རྟག་པ་ལ་ཚད་མ་མ་ཡིན་པའི་ཕྱིར་ཏེ། སྒྲ་མི་རྟག་པ་དེ།
དེའི་སྔ་རོལ་དུ་སྒྲ་མི་རྟག་རྟོགས་ཀྱི་རྗེས་དཔག་སྐད་ཅིག་དང་པོས་གྲུབ་ཟིན་པའི་ཕྱིར།
མདོར་ན་ཚུར་མཐོང་གི་རྒྱུད་ཀྱི་མངོན་རྗེས་སྐད་ཅིག་གཉིས་པ་རྣམས་ཚད་མ་མ་ཡིན་
ཏེ། དེ་རྣམས་ཀྱི་ཉེར་ལེན་ཚད་མ་སྔ་མ་རྣམས་ཀྱིས་དེ་རྣམས་ཀྱི་གཞལ་བྱ་ལེགས་
པར་གྲུབ། དེ་རྣམས་ཀྱིས་རང་གི་གཞལ་བྱ་གསར་དུ་རྟོགས་པ་ལས་རང་རྒྱུད་ལྡན་གྱི་
གང་ཟག་གི་རྒྱུད་ལ་ཡིད་བདེ་གསར་དུ་འདྲེན་པ་མེད་པའི་ཕྱིར་ཞེས་པ་ནི། གཏན་
ཚིགས་ཐིགས་པའི་དགོངས་པ་འཐད་ལྡན་ལས་བཤད་པ་ལྟར། རྒྱལ་ཚབ་དམ་པའི་
རིགས་ཐིགས་ཀྱི་རྣམ་བཤད་ལས་གསལ་བར་བཤད་ཅིང་། རྣམ་པར་ངེས་པའི་རང་
དོན་ལེའུའི་སྐབས་སུ་ཡང་དོན་གྱི་བསྟན་པའི་དགོངས་པའོ། །འོན་ཀྱང་། འཁྲི་ཚུལ་
འདི་ལྟར་བརྗོད་དེ། ཚུར་མཐོང་གི་རྒྱུད་ཀྱི་སྒྲ་འཛིན་མངོན་སུམ་ཚད་མ་སྐད་ཅིག་མ་
གཉིས་པ་དེ་ཚད་མ་མ་ཡིན་པར་ཐལ། སྒྲ་དེ་དེའི་སྔ་རོལ་དུ་སྒྲ་འཛིན་མངོན་སུམ་གྱི་
ཚད་མ་སྐད་ཅིག་དང་པོས་རྟོགས་པའི་ཕྱིར། ཁྱབ་པ་ཁས། འདོད་ན། ཚུར་མཐོང་གི་
རྒྱུད་ཀྱི་སྒྲ་འཛིན་ཚད་མ་ཡིན་ན། དུས་མཐའི་སྐད་ཅིག་མ་ཡིན་པས་ཁྱབ་པར་ཐལ།
འདོད་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་སྒྲ་འཛིན་མངོན་སུམ་ཚད་མ་ཆོས་
~253 ~

ཅན། དེར་ཐལ། དེའི་ཕྱིར། འདོད་ན། ཚུར་མཐོང་གི་རྒྱུད་ཀྱི་མངོན་སུམ་ཚད་མ་མ་
ཡིན་པར་ཐལ། དུས་མཐའི་སྐད་ཅིག་མ་ཡིན་པའི་ཕྱིར། རྟགས་ཁྱབ་ཁས། རྗེས་
དཔག་སྐད་ཅིག་གཉིས་པ་རྗེས་དཔག་མ་ཡིན་པར་ཐལ། རྗེས་དཔག་སྐད་ཅིག་གཉིས་
པ་དེ་ཚད་མ་མ་ཡིན་པའི་ཕྱིར། འདོད་ན། མངོན་སུམ་སྐད་ཅིག་གཉིས་པ་མངོན་སུམ་
མ་ཡིན་པར་ཐལ། འདོད་པའི་ཕྱིར། ཚུར་མཐོང་གི་རྒྱུད་ཀྱི་མར་མེ་འཛིན་པའི་མངོན་
སུམ་སྐད་ཅིག་གཉིས་པ་ཚད་མར་ཐལ། དེའི་རྒྱུད་ཀྱི་མར་མེ་སྐད་ཅིག་གཉིས་པ་འཛིན་
པའི་མངོན་སུམ་ཚད་མ་ཡིན་པའི་ཕྱིར་ཏེ། དེའི་རྒྱུད་ཀྱི་མར་མེ་སྐད་ཅིག་ཐ་མ་འཛིན་
པའི་མངོན་སུམ་ཚད་མ་ཡིན་པའི་ཕྱིར་ཏེ། དེས་མར་མེ་སྐད་ཅིག་མ་ཐ་མའི་འཇིག་པ་
རྟོགས་པའི་ཕྱིར་ཏེ། འདི་ལྟར་རྟགས་མེད་བྱིས་པར་གྱི། །ཞེས་སོགས་ཀྱི་དོན་གྲུབ་
པའི་ཕྱིར། ཚུར་མཐོང་གི་རྒྱུད་ཀྱི་རང་རིག་ལ་ཡང་བཅད་ཤེས་ཡོད་པར་ཐལ། ཚུར་
མཐོང་གི་རྒྱུད་ཀྱི་མངོན་རྗེས་གཉིས་ལ་བཅདཤེས་ཡོད་པའི་ཕྱིར། འདོད་མི་ནུས་ཏེ།
རང་གི་གཞལ་བྱ་རྟོགས་པའི་རང་རིག་ལ་ཚད་མས་ཁྱབ་པའི་ཕྱིར། ཟླ་བ་གཉིས་སྣང་
གི་དབང་ཤེས་ནམ་མཁའ་ལ་མངོན་སུམ་གྱི་ཚད་མ་ཡིན་ཏེ། དེ་ལ་རྟོག་བྲལ་མ་འཁྲུལ་
བ་ཡིན་པའི་ཕྱིར། ཟེར་བ་སོགས་ནི་མི་རིགས་པ་ཡིན་ཏེ། རང་ངེས་གཞན་ངེས་དང་།
ནོར་བུ་སྒྲོན་མེའི་འོད་དག་ལ། །ཞེས་སོགས་ཀྱི་སྐབས་སུ་གནོད་བྱེད་བསྟན་པའི་
རིགས་པས་གནོད་པའི་ཕྱིར། ཁ་ཅིག་ན་རེ། གཞུང་འདི་མདོ་སྡེ་པ་ཁོ་ན་ལ་སྦྱོར་
རིགས་ཏེ། མངོན་སུམ་བཞི་པོ་མདོ་སྡེའི་ལུགས། །བྱེ་བྲག་སྨྲ་གསུམ་རྣམ་རིག་
གཉིས། ཞེས་བཤད་པ་གང་ཞིག འདིར་མངོན་སུམ་ལ་བཞིར་ཁས་ལེན་དགོས་པའི་
ཕྱིར་ཞེ་ན། སེམས་ཙམ་པས། དབང་མངོན་དང་ཡིད་མངོན་ཁས་ལེན་པར་ཐལ། །
སེམས་ཙམ་པས་གཟུགས་སྒྲ་སོགས་ཁས་ལེན་པའི་ཕྱིར་ཏེ། དེ་མི་ལེན་པ་ལ་འོག་
·254 ~

ནས་འབྱུང་བའི་རིགས་པས་གནོད་པའི་ཕྱིར། མ་འཁྲུལ་བའི་མངོན་སུམ་ལ་རྣམ་པ་
བཞིར་འདོད་པ། 、, མདོ་སྡེ་པ་ཁོ་ནའི་ལུགས་སོ་ཞེ་ན། མི་རིགས་པར་ཐལ། སེམས་
ཙམ་པས་ཀྱང་། དེ་ལྟར་དུ་འདོད་པའི་ཕྱིར་ཏེ། དེས་སངས་རྒྱས་ཀྱི་རྒྱུད་ལ་མངོན་
སུམ་བཞི་ཡོད་པར་འདོད་པའི་ཕྱིར། རྣམ་བདེན་པས། རྟོག་བྲལ་མ་འཁྲུལ་བའི་རིག་
པ་མངོན་སུམ་གྱི་མཚན་ཉིད་དུ་མི་འདོད་པར་ཐལ། གཞུང་འདི་མདོ་སྡེ་པ་ཁོ་ནས་བདག་
འཛིན་བྱེད་པའི་ཕྱིར། རྟགས་གསལ་ཁས། མངོན་སུམ་ལྟར་སྣང་རབ་རིབ་བཅས། །
ཞེས་པ་མདོ་སྡེ་པ་ཁོ་ནའི་གཞུང་ཡིན་པར་ཐལ། འདི་མདོ་སྡེ་པ་ཁོ་ནའི་གཞུང་ཡིན་
པའི་ཕྱིར། འདོད་ན། སྔོ་དང་ཟླ་གཉིས་ལ་སོགས་བློའི། ཞེས་པ་མདོ་སྡེ་པ་ཁོ་ནའི་
གཞུང་དུ་ཐལ། འདོད་པའི་ཕྱིར། གཞུང་འདི་ཆོས་ཅན། སེམས་ཙམ་པས་ཁྱོད་ཀྱི་
བསྟན་དོན་སྒྲ་ཇི་བཞིན་དུ་ཁས་མི་ལེན་པར་ཐལ། མདོ་སྡེ་པ་ཁོ་ནའི་གཞུང་ཡིན་པའི་
ཕྱིར། གཞུང་འདིས་མ་འཁྲུལ་པའི་རིག་པ་མངོན་སུམ་གྱི་མཚན་ཉིད་ཀྱི་ཟུར་དུ་དངོས་
སུ་བསྟན་པར་ཐལ། འདི་མདོ་སྡེ་པ་ཁོ་ན་ལ་སྦྱོར་རིགས་པའི་ཕྱིར། འདོད་ན། ཚད་མ་
སླུ་མེད་ཅན་ཤེས་པ། ཞེས་པས་གསར་དུ་མི་སླུ་བའི་རིག་པ་ཚད་མའི་མཚན་ཉིད་དུ་
དངོས་སུ་བསྟན་པར་ཐལ། འདོད་པའི་ཕྱིར། འདོད་མི་ནུས་ཏེ། གནོད་བྱེད་བརྗོད་ཟིན་
པའི་ཕྱིར། འདི་མདོ་སྡེ་ཕ་ཁོ་ན་ལ་སྦྱོར་རིགས་ཏེ། འདིར་དབང་མངོན་གཟུང་དོན་
ལས་བསྐྱེད་པས་ཁྱབ་སྟེ། །འཐད་ལྡན་ལས། རབ་ཏུ་བྱེད་པ་འདི་ནི་རྣམ་པར་རིག་པ་
སྨྲ་བའི་ཚུལ་སྦྱར་བ་བྱ་བ་མ་ཡིན་ཏེ། དོན་གྱི་མཐུ་ཡི་ནི། ཡང་དག་སྐྱེ་བ་ཡིན་ཕྱིར་
རོ། །ཞེས་གསུངས་པའི་ཕྱིར། ཞེ་ན། འབྲས་རྟོགས་དང་པོའི་གཞུང་མདོ་སྡེ་ཕ་ཁོ་ན་
ལ་སྦྱོར་རིགས་པར་ཐལ། དེར་ཡང་དབང་མངོན་གཟུང་དོན་ལས་སྐྱེས་པའི་ཕྱིར།
ཁྱབ་གསལ་ཁས། སེམས་ཙམ་པས། རྟོག་བྲལ་མ་འཁྲུལ་བའི་རིག་པ། མངོན་སུམ་
..... ~ 255 ~

གྱི་མཚན་ཉིད་དུ་འདོད་པར་ཐལ། རྟོག་བྲལ་མ་འཁྲུལ་བའི་རིག་པ་མངོན་སུམ་གྱི་
མཚན་ཉིད་གང་ཞིག སེམས་ཙམ་རྣམ་བདེན་པས། མངོན་སུམ་ལ་མ་འཁྲུལ་བས་
ཁྱབ་པ་ཁས་ལེན་པའི་ཕྱིར། རྟགས་རྣམས་ཁས། འདོད་ན། འདི་མདོ་སྡེ་པ་ཁོ་ན་ལ་
སྦྱོར་མི་རིགས་པར་ཐལ། སེམས་ཙམ་པས། རྟོག་བྲལ་མ་འཁྲུལ་བའི་རིག་པ་མངོན་
སུམ་གྱི་མཚན་ཉིད་དུ་འདོད་པའི་ཕྱིར། དེ་རྣམས་ནི་བློ་གསར་བ་རྣམས་དགའ་བ་སྐྱེ་
བའི་ཕྱིར་དུ་འཁྲི་ཚུལ་བརྗོད་པ་ཡིན་ལ། གཞུང་འདི་ནི། མདོ་སྡེ་པ་ཁོ་ན་ལ་སྦྱོར་བར་
རིགས་ཏེ། དེ་ལྟར་དུ་འཐད་ལྡན་དང་རྣམ་ངེས་ཊཱི ག་ཆེན་སོགས་ལས་བཤད་པའི་ཕྱིར། །
སྦྱོར་འགོད་ལ། གཟུགས་འཛིན་དབང་པོའི་མངོན་སུམ་ཆོས་ཅན། རྟོག་བྲལ་གྱི་སྒྲུབ་
བྱེད་ཡོད་དེ། །འཁྲུལ་རྒྱུ་སྤངས་པའི་གང་ཟག་རྣམས་ཀྱིས་རྟོག་བྲལ་དུ་མངོན་སུམ་
གྱིས་གྲུབ། །འཁྲུལ་རྒྱུ་ཅན་གྱི་རྗེས་དཔག་གིས་འགྲུབ་པའི་ཕྱིར་ཞེ་ན། གཟུགས་
འཛིན་དབང་མངོན་རྟོག་བྲལ་དུ་སྒྲུབ་པའི་རྟགས་ཡང་དག་ཡོད་པར་ཐལ། སྦྱོར་བ་དེ་
རིགས་པའི་ཕྱིར། འདོད་མི་ནུས་ཏེ། གཟུགས་འཛིན་དབང་མངོན་ཚད་མས་ངེས་ན།
དེ་རྟོག་བྲལ་དུ་ཡང་ཚད་མས་ངེས་དགོས་པའི་ཕྱིར། འོན་ཀྱང་། གཟུགས་སྒྲ་སོགས་
མངོན་སུམ་དུ་བཞེད་པའི་ཐལ་འགྱུར་པ་རྣམས་ཀྱིས། མངོན་སུམ་ཚད་མས་གྲུབ་མ་
གྲུབ་དཔྱད་པའི་གཞི་རུ་སྣང་བས་བརྟག་པར་བྱའོ། ༈ །དེའི་ཕྱིར་མིག་དང་གཟུགས་
དག་ལ། །བརྟེན་ནས་མིག་བློ་སྐྱེ་བར་འགྱུར། །ཞེས་པའི་སྐབས་སུ། རང་གི་ཐུན་མོང་
མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལས་དངོས་སུ་སྐྱེས་པའི་
རྟོག་བྲལ་མ་འཁྲུལ་བའི་རིག་པ། དབང་མངོན་གྱི་མཚན་ཉིད་ཅེས་ཟེར་ཞིང་། འགོག་
པ་ལ་མཉམ་པར་བཞག་པའི་གནས་སྐབས་ན་ཡིད་ཀྱི་དབང་པོ་མེད་དོ་ཞེ་ན། ཡིད་ཀྱི་
ཤེས་པ་ཡིན་ན། རང་གི་བདག་རྐྱེན་དུ་གྱུར་པའི་ཡིད་དབང་ལས་དངོས་སུ་སྐྱེས་པས་
~256~

ཁྱབ་པར་ཐལ། སྔར་གྱི་མཚན་ཉིད་རིགས་པའི་ཕྱིར། འདོད་ན། འགོག་པ་ལ་མཉམ་
པར་བཞག་པའི་གནས་སྐབས་ན་ཡིད་དབང་མེད་པ་འབུད། གཟུགས་མེད་ཁམས་
ནས་གཟུགས་ཀྱི་བར་སྲིད་དུ་སྐྱེས་མ་ཐག་པའི་རྒྱུད་ལ་མིག་གི་ཁམས་མེད་པར་ཐལ།
སྔར་གྱི་མཚན་ཉིད་རིགས་པའི་ཕྱིར། །འདོད་མི་ནུས་ཏེ། གང་ཟག་དེས་མིག་དང་
མིག་གི་རྣམ་པར་ཤེས་པའི་ཁམས་དུས་ཅིག་ཅར་དུ་ཐོབ་པའི་ཕྱིར། སྐད་ཅིག་མ་དེ་
མིག་དང་ནི། །རྣམ་ཤེས་ཁམས་དག་སོ་སོ་དང༌། །ལྷན་ཅིག་ཏུ་ཡང་ཐོབ་པ་ཡོད། ཅེས་
མཛོད་ལས་བཤད་པ་ལྟར། འདིར་ཡང་ཁས་ལེན་པའི་ཕྱིར། རྟེན་བཅས་ཀྱི་དབང་པོ་
གཟུགས་ཅན་པ་དེ་དབང་ཤེས་ཀྱི་ཐུན་མོང་མ་ཡིན་པའི་བདག་རྐྱེན་དུ་ཐལ། །གཏན་
ཚིགས་སྔར་བཞིན་ནོ། །འདོད་ན། རང་གི་བདག་རྐྱེན་དུ་གྱུར་པའི་དབང་པོ་གཟུགས་
ཅན་ལས་དངོས་སུ་སྐྱེས་པའི་ཡིད་ཀྱི་ཤེས་པ་མེད་པར་ཐལ། འདོད་པའི་ཕྱིར། འདོད་
པར་མི་ནུས་ཏེ། ལྷའི་མིག་རྣ་བའི་མངོན་པར་ཤེས་པ་རྣམས་ཡིད་ཀྱི་ཤེས་པ་ཡིན་པའི་
ཕྱིར། ཡིད་ཀྱི་དབང་པོ་ཡིད་ཀྱི་ཤེས་པའི་ཐུན་མོང་མ་ཡིན་པའི་བདག་རྐྱེན་དུ་ཐལ།
དབང་པོ་གཟུགས་ཅན་པ་དེ་དབང་ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཡིན་པའི་
ཕྱིར། འདོད་མི་ནུས་ཏེ། རང་གི་བདག་རྐྱེན་དུ་གྱུར་པའི་ཡིད་དབང་
ཡོད་དགོས་པའི་ཕྱིར། རྟེན་བཅས་ཀྱི་དབང་པོ་གཟུགས་ཅན་པ་ཆོས་ཅན། དབང་
ཤེས་ཀྱི་ཐུན་མོང་མ་ཡིན་པའི་རྒྱུ་ཡིན་པར་ཐལ། དེའི་ཐུན་མོང་མ་ཡིན་པའི་བདག་
རྐྱེན་ཡིན་པའི་ཕྱིར། འདོད་ན། མ་ཡིན་པར་ཐལ། དེས་གཟུང་དོན་བྱས་པ་ལས་བྱུང་
བའི་ཡིད་ཀྱི་མངོན་སུམ་ཡོད་པའི་ཕྱིར། འདི་ལ་ཡང་འདི་ལྟར་བརྗོད་དེ། ཐུན་མོང་མ་
ཡིན་རྒྱུ་ཡི་ཕྱིར། །དེ་ཡི་ཐ་སྙད་དབང་པོས་བྱས། །ཞེས་པའི་དོན་མ་གྲུབ་པར་ཐལ།
རྟེན་བཅས་ཀྱི་དབང་པོ་གཟུགས་ཅན་པ་དབང་ཤེས་ཀྱི་ཐུན་མོང་མ་ཡིན་པའི་བདག་རྐྱེན་
~257 ~

མ་ཡིན་པའི་ཕྱིར། དབང་ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཆོས་ཅན། དེའི་
ཐུན་མོང་མ་ཡིན་པའི་རྒྱུ་ཡིན་པར་ཐལ། དེའི་ཐུན་མོང་མ་ཡིན་པའི་བདག་རྐྱེན་ཡིན་
པའི་ཕྱིར། འདོད་ན། དེའི་ཐུན་མོང་མིན་པའི་རྒྱུ་མ་ཡིན་པར་ཐལ། ཁྱོད་ཀྱི་གཟུང་དོན་
བྱས་པ་ལས་བྱུང་བའི་ཡིད་མངོན་ཡོད་པའི་ཕྱིར། ནས་མྱུག་གི་ཐུན་མོང་མ་ཡིན་པའི་
ཉེར་ལེན་དུ་གྱུར་པའི་ས་བོན་ཆོས་ཅན། ནས་མྱུག་གི་ཐུན་མོང་མ་ཡིན་པའི་ཉེར་ལེན་
མ་ཡིན་པར་ཐལ། དེའི་ཐུན་མོང་མ་ཡིན་པའི་རྒྱུ་མ་ཡིན་པའི་ཕྱིར། ཁྱབ་པ་ཁས། །
གཏན་ཚིགས་གྲུབ་པར་ཐལ། དེས་རྒྱུ་བྱས་པ་ལས་བྱུང་བའི་ཤེས་པ་ཡོད་པའི་ཕྱིར།
དབང་ཤེས་ཉམས་སུ་མྱོང་བའི་རང་རིག་མངོན་སུམ་ཆོས་ཅན། དབང་པོའི་མངོན་
སུམ་དུ་ཐལ། སྔར་གྱི་མཚན་ཉིད་དེའི་ཕྱིར་ཏེ། དབང་ཤེས་དང་རྫས་ཆ་དབྱེར་མེད་ཀྱི་
གྲུབ་བདེ་རྫས་གཅིག་ཏུ་གྱུར་པའི་རིག་པ་ཡིན་པའི་ཕྱིར། རྩ་བར་འདོད་ན། མ་ཡིན་
པར་ཐལ། ཡིད་ཀྱི་ཤེས་པ་ཡིན་པའི་ཕྱིར། རང་རིག་ལ་ཡིད་ཀྱི་ཤེས་པས་མ་ཁྱབ་སྟེ།
དེ་ལྟར་དུ་གྲོ་ལུང་པ་ཆེན་པོའི་རྣམ་ངེས་ཀྱི་ཊཱིཀ་ཆེན་ལས་བཤད་པའི་ཕྱིར་ཞེས། ཀུན་
མཁྱེན་བློ་གྲོས་རིན་ཆེན་སེང་གེས་གསུངས། ༈ །དེ་ཕྱིར་ཐ་སྙད་འདི་ལ་ནི། ཞེས་པའི་
སྐབས་སུ། སྒོ་ལྔའི་དབང་ཤེས་ཆོས་ཅན། དབང་ཤེས་ཞེས་པའི་སྒྲ་དངོས་མིང་དུ་བརྡ་
སྦྱོར་རིགས་ཏེ། དེ་ལས་ཐུན་མོང་མ་ཡིན་པར་གོ་ནུས་པའི་ཕྱིར་ཞེས་དང་། གཟུགས་
འཛིན་དབང་ཤེས་ཆོས་ཅན། རང་མིང་རང་ལ་བརྡ་སྦྱར་རིགས་ཏེ། རང་མིང་ལས་
རང་ཐུན་མོང་མ་ཡིན་པར་གོ་ནུས་པའི་ཕྱིར་ཞེས་དང་། གཟུགས་འཛིན་དབང་ཤེས་
ཆོས་ཅན། དབང་ཤེས་ཞེས་པའི་ཐ་སྙད་སྦྱོར་རིགས་ཏེ། རྟེན་བཅས་ཀྱི་མིག་དབང་
ཁྱོད་ཀྱི་ཐུན་མོང་མིན་པའི་བདག་རྐྱེན་ཡིན་པའི་ཕྱིར་ཞེ་ན། དབང་ཤེས་ཞེས་པའི་སྒྲ་
དེ་དངོས་དབང་གིས་འཇུག་པར་ཐལ། དེ་ལས་སྒོ་ལྔའི་དབང་ཤེས་ཐུན་མོང་མ་ཡིན་
~258 ~

པར་གོ་ནུས་པའི་ཕྱིར། རྟགས་ཁས། གཟུགས་འཛིན་དབང་ཤེས་ཆོས་ཅན། ཁྱོད་
ཅེས་བརྗོད་པའི་སྒྲ་ཁྱོད་ཀྱི་དངོས་མིང་དུ་ངེས་ན། དེ་ཁྱོད་ཀྱི་དངོས་མིང་དུ་བརྡ་སྦྱར་
བར་ངེས་པས་ཁྱབ་པ་མེད་པར་ཐལ། རང་མིང་ལས་རང་ཐུན་མོང་མ་ཡིན་པར་གོ་
ནུས་པའི་ཕྱིར་ཏེ། རང་མིང་རང་ལ་བརྡ་སྦྱར་འོས་པར་སྒྲུབ་པའི་རང་བཞིན་གྱི་རྟགས་
ཡང་དག་ཡིན་པའི་ཕྱིར། རྟགས་ཁས། འདོད་མི་ནུས་ཏེ། རང་ཉིད་ཅེས་པའི་སྒྲ་ལས་
རང་ཉིད་གོ་བ་བརྡ་ལ་ལྟོས་པའི་ཕྱིར། འདིའི་ཕྱོགས་སྔ་སྨྲ་བ་པོ་དེས། དབང་ཤེས་
ཞེས་པའི་སྒྲ་དབང་ཤེས་ཀྱི་དངོས་མིང་མ་ཡིན་པར་ཁས་ལེན་པར་ཐལ། སྦྱོར་བ་དེ་
རྣམས་འཐད་པའི་ཕྱིར། འདོད་ན། དེས་དབང་ཤེས་ཚད་མས་མ་ངེས་པར་ཐལ། འདོད་
པའི་ཕྱིར། གལ་ཏེ་མངོན་སུམ་ཤེས་སྐྱེད་ལ། །ཞེས་བཤད་པ་མི་འཐད་པར་ཐལ།
འདོད་པའི་ཕྱིར། མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་
ལྡན་གྱི་མཐུན་དཔེ་ཡོད་པར་ཐལ། གཟུགས་འཛིན་དབང་ཤེས་རང་མིང་རང་ལ་བརྡ་
སྦྱར་བར་འོས་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡོད་པའི་
ཕྱིར། རྟགས་ཁས། ༈ ཇི་ལྟ་ཇི་ལྟར་དོན་བསམས་པ། །ཞེས་པའི་སྐབས་སུ། །གཟུགས་
སྒྲ་ལ་སོགས་པ་མེད་དོ་ཞེ་ན། འོ་ན། ཤེས་བྱ་ཆོས་ཅན། ཚྭ་གྲང་གི་སྡུག་བསྔལ་མེད་
པར་ཐལ། རེག་བྱ་མེད་པའི་ཕྱིར། །འདོད་ན། དམྱལ་བའི་སྡུག་བསྔལ་མེད་པར་
ཐལ། །འདོད་པ་གང་ཞིག རྒྱུ་མཚན་མཚུངས་པའི་ཕྱིར། འདོད་ན། ལས་རྒྱུ་འབྲས་
མེད་པར་ཐལ། འདོད་པའི་ཕྱིར། འཁོར་བ་མེད་པར་ཐལ། ཁམས་གསུམ་དང་། རྟེན་
འབྲེལ་ཡན་ལག་བཅུ་གཉིས་སོགས་མེད་པའི་ཕྱིར། མྱ་ངན་ལས་འདས་པ་མེད་པར་
ཐལ། བསམ་གཏན་གཟུགས་མེད་ཀྱི་སྡོམ་པ་དང་། སངས་རྒྱས་ཀྱི་ལུང་གི་བསྟན་པ།
སོ་ཐར་གྱི་སྡོམ་པ་སོགས་མེད་པའི་ཕྱིར། །སངས་རྒྱས་ཀྱི་གཟུགས་སྐུ་མེད་པར་
-259~

ཐལ། །སངས་རྒྱས་ཀྱི་མཚན་དཔེ་མེད་པའི་ཕྱིར། འདོད་ན། སངས་རྒྱས་མེད་པར་
ཐལ། དེའི་གཟུགས་སྐུ་མེད་པའི་ཕྱིར། གཟུགས་དང་གཟུགས་འཛིན་ཚད་མ་རྫས་
གཞན་གྱིས་སྟོང་པའི་སྟོང་ཉིད་གནས་ལུགས་སུ་བཤད་པ་དང༌། དེ་གཉིས་ལྷན་ཅིག་
དམིགས་ངེས་སུ་བཤད་པ་དང༌། གཟུགས་འཛིན་དབང་མངོན་གྱི་དམིགས་རྐྱེན་
བཤད་པ་སོགས་མི་འཐད་པར་ཐལ། གཟུགས་མེད་པའི་ཕྱིར། རྟགས་རྣམས་ཁས་
བླངས་སོ། །འགའ་ཞིག་ན་རེ། གཟུགས་སྒྲ་ལ་སོགས་པ་ཤེས་པ་ཡིན་ནོ་ཞེས་ཟེར།
སངས་རྒྱས་ཀྱི་གཟུགས་སྐུ་ཤེས་པ་ཡིན་པར་ཐལ། གཟུགས་སྒྲ་ཤེས་པ་ཡིན་པའི་
ཕྱིར། འདོད་ན། དེ་ཆོས་ཅན། བྱང་འཕགས་ཀྱིས་མངོན་སུམ་དུ་མ་རྟོགས་པར་ཐལ།
སྒྲིབ་གཉིས་སྤངས་པའི་ཤེས་པ་ཡིན་པའི་ཕྱིར། སྔོན་པོ་ཆོས་ཅན། ཚུར་མཐོང་གི་
མིག་ཤེས་ཀྱི་གཟུང་བྱ་མ་ཡིན་པར་ཐལ། ཤེས་པ་ཡིན་པའི་ཕྱིར། སྣོད་ཀྱི་འཇིག་རྟེན་
ཆོས་ཅན། ཕྱོགས་ཀྱི་ཆ་བཅས་མ་ཡིན་པར་ཐལ། ཤེས་པ་ཡིན་པའི་ཕྱིར། མ་དག་
པའི་སྣོད་ཀྱི་འཇིག་རྟེན་ཆོས་ཅན། རྒྱུད་ཀྱིས་བསྡུས་པར་ཐལ། ཤེས་པ་ཡིན་པའི་
ཕྱིར། འདོད་ན། གཞི་གྲུབ་ན་རྒྱུད་ཀྱིས་བསྡུས་པས་ཁྱབ་པར་ཐལ། འདོད་པའི་ཕྱིར།
ཤི་བའི་ལུས་ལ་སེམས་ཡོད་པར་ཐལ། ཤི་ལུས་དེ་སེམས་ཡིན་པའི་ཕྱིར། ཤི་ལུས་
ལ་མཚོན་བསྣུན་པ་ལས་སྡིག་ཏུ་འགྱུར་བར་ཐལ། ཤི་ལུས་ལ་སེམས་ཡོད་པའི་ཕྱིར།
རྟགས་རྣམས་ཁས། ཡང་འགའ་ཞིག་ན་རེ། གཟུགས་སྒྲ་ཤེས་པའི་བདག་ཉིད་ཡིན་
ཞིང་། རྡུལ་མེད་དོ་ཞེས་གསུངས། དཔག་ཚད་བརྒྱ་ཕྲག་གི་རྣམ་གཞག་མེད་པར་
ཐལ། རྡུལ་མེད་པའི་ཕྱིར། འདོད་ན། ལོ་དང་ཟླ་བ་སོགས་ཀྱི་རྣམ་གཞག་མེད་པར་
ཐལ། འདོད་པའི་ཕྱིར། མདོར་ན། རྡུལ་ཡོད་པར་ཐལ། དེ་ལྟར་དུ། རྣམ་པར་གཏན་ལ་
དབབ་པ་བསྡུ་བ་སོགས་ལས་གསལ་བར་བཤད་པའི་ཕྱིར། རྡུལ་གྱི་ཆུང་མཐའ་ཡོད་
~260 ~

པར་ཐལ། རྡུལ་ཡོད་པའི་ཕྱིར། འདོད་ན། ཆ་མེད་ཀྱི་རྡུལ་ཡོད་པར་ཐལ། འདོད་པའི་
ཕྱིར། ཞེ་ན། གཟུགས་ཀྱི་ཆུང་མཐའ་ཡོད་པར་ཐལ། གཟུགས་ཡོད་པའི་ཕྱིར། འདོད་
ན། ཆ་མེད་ཀྱི་གཟུགས་ཡོད་པར་ཐལ། འདོད་པའི་ཕྱིར། དྲུག་གིས་ཅིག་ཆར་བསྐོར་
བ་ན། །ཞེས་སོགས་རང་ཉིད་ལ་གནོད་བྱེད་དུ་འགྱུར་བར་ཐལ། རྡུལ་ཡོད་པའི་ཕྱིར་
ཞེ་ན། །དེར་ཐལ། གཟུགས་ཡོད་པའི་ཕྱིར། ཁྱབ་པ་ཁས། རྡུལ་ཡོད་ཀྱང་བེམ་པོ་མེད་
དོ་ཞེ་ན། སྔོན་པོ་ཆོས་ཅན། འདུ་བྱེད་ཀྱི་ཕུང་པོ་ཡིན་པར་ཐལ། དངོས་པོ་གང་ཞིག
བེམ་རིག་གང་རུང་གིས་མ་བསྡུས་པའི་ཕྱིར། འདོད་ན། མ་ཡིན་པར་ཐལ། གཟུགས་
ཕུང་ཡིན་པའི་ཕྱིར། གཞན་ཡང་། བེམ་པོ་ཡོད་པར་ཐལ། མངོན་པ་ཀུན་ལས་བཏུས་
ཀྱི་འགྲེལ་པར། དེ་ལ་གཉིད་ཀྱི་གནས་ངན་ལེན་ནི་རྨི་ལམ་གྱི་ལུས་བེམ་པོའོ། །ཞེས་
བཤད་པའི་ཕྱིར། སེམས་ཙམ་པ་གང་ཞིག ཚུར་མཐོང་གི་རྒྱུད་ཀྱི་མངོན་སུམ་མ་
འཁྲུལ་བའི་ཤེས་པར་འདོད་པ། རྣམ་བདེན་པའི་མཚན་ཉིད། སེམས་ཙམ་པ་གང་ཞིག
ཚུར་མཐོང་གི་རྒྱུད་ཀྱི་གཞན་རིག་མངོན་སུམ་འཁྲུལ་ཤེས་སུ་འདོད་པ། རྣམ་རྫུན་པའི་
མཚན་ཉིད་ཅེ་ན། ཚུར་མཐོང་གི་རྒྱུད་ཀྱི་གཞན་སེམས་ཤེས་པའི་མངོན་ཤེས་ཆོས་
ཅན། འཁྲུལ་ཤེས་སུ་ཐལ། ཚུར་མཐོང་གི་རྒྱུད་ཀྱི་གཞན་རིག་མངོན་སུམ་ཡིན་པའི་
ཕྱིར། རྟགས་གྲུབ་སྟེ། ཚུར་མཐོང་གི་རྒྱུད་ཀྱི་མངོན་སུམ་ཡིན་པའི་ཕྱིར། རྩ་བར་
འདོད་ན། མ་ཡིན་པར་ཐལ། ཤེས་པ་སྣང་ཡུལ་དུ་བྱེད་པའི་མངོན་སུམ་ཡིན་པའི་
ཕྱིར། ཁྱབ་སྟེ། ཚུར་མཐོང་གི་རྒྱུད་ཀྱི་རང་རིག་མ་འཁྲུལ་བའི་སྒྲུབ་བྱེད་ཡོད་པའི་
ཕྱིར། ཚུར་མཐོང་གི་རྒྱུད་ཀྱི་གཟུགས་འཛིན་མངོན་སུམ་ཆོས་ཅན། རང་གི་སྣང་
ཡུལ་ལ་འཁྲུལ་བར་ཐལ། འཁྲུལ་ཤེས་ཡིན་པའི་ཕྱིར། རྟགས་ཁྱབ་ཁས། འདོད་ན། མ་
འཁྲུལ་བར་ཐལ། གཟུགས་ཁྱོད་ཀྱི་སྣང་ཡུལ་གྱི་གཙོ་བོ་གང་ཞིག དེ་ལ་མ་འཁྲུལ་
~261 ~

བའི་ཚད་མ་ཡིན་པའི་ཕྱིར། གཞན་ཡང་སྒྲ་མི་རྟག་རྟོགས་ཀྱི་རྗེས་དཔག་སྒྲ་མི་རྟག་པ་
ག
ལ་འཁྲུལ་བར་ཐལ། གཟུགས་འཛིན་མངོན་སུམ་གཟུགས་ལ་འཁྲུལ་བའི་ཕྱིར། ཚུར་
མཐོང་གི་རྒྱུད་ཀྱི་གཞན་རིག་གི་ཤེས་པ་ཡིན་ན། གཟུང་འཛིན་རྫས་གཞན་དུ་སྣང་
བས་ཁྱབ་པར་ཐལ། ཚུར་མཐོང་གི་རྒྱུད་ཀྱི་གཞན་རིག་གི་ཤེས་པ་ལ་འཁྲུལ་ཤེས་
ཀྱིས་ཁྱབ་པ་ཡོད་པའི་ཕྱིར། གཟུགས་འཛིན་རྫས་གཞན་གྱིས་སྟོང་པའི་སྟོང་ཉིད་ལ་
རྩེ་གཅིག་ཏུ་མཉམ་པར་བཞག་པའི་བྱང་སེམས་སོ་སྐྱེའི་མངོན་པར་རྟོགས་པ་ཆོས་
ཅན། དེར་ཐལ། དེའི་ཕྱིར། དེ་དེར་ཐལ།ཆོས་ཀྱི་བདག་མེད་རྟོགས་པའི་སོ་སྐྱེ་ཡོད་
པའི་ཕྱིར། འདོད་ན། གཟུང་འཛིན་རྫས་གཞན་དུ་སྣང་བ་མ་ཡིན་པར་ཐལ། གཟུང་
འཛིན་རྫས་གཞན་གྱིས་སྟོང་པའི་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཡེ་
ཤེས་ཡིན་པའི་ཕྱིར། ཚུར་མཐོང་གི་རྒྱུད་ཀྱི་གཞན་རིག་གི་ཤེས་པ་ཡིན་ན། མ་རིག་
པའི་བསླད་པ་ཞུགས་པས་མ་ཁྱབ་པར་ཐལ། མདོ་སྡེ་རྒྱན་ལས། དེ་ནས་དེ་འདྲར་གྱུར་
པ་ཡི། །བྱང་ཆུབ་སེམས་དཔའ་མཉམ་གཞག་པས། །ཡིད་ཀྱི་བརྗོད་པ་མ་གཏོགས་པ། །
དོན་ཀུན་རབ་ཏུ་མི་མཐོང་ངོ། །ཞེས་སོགས་བཤད་པའི་ཕྱིར། གཞན་ཡང་། གང་ཟག་
གི་བདག་སྣང་བའི་ཐར་ལམ་ཡོད་པར་ཐལ། ཆོས་ཀྱི་བདག་སྣང་བའི་ཐར་ལམ་ཡོད་
པའི་ཕྱིར། རྟགས་ཁས། ཡང་ཁ་ཅིག་ན་རེ། སེམས་ཙམ་པ་གང་ཞིག གཟུང་རྣམ་
བདེན་གྲུབ་ཏུ་འདོད་པ། རྣམ་བདེན་པའི་མཚན་ཉིད། དེ་གང་ཞིག དེ་བདེན་མེད་དུ་
འདོད་པ། རྣམ་རྫུན་པའི་མཚན་ཉིད་ཅེས་གསུངས། རྣམ་རྫུན་པ་ཆོས་ཅན། གཟུང་
རྣམ་བདེན་གྲུབ་ཏུ་འདོད་པར་ཐལ། གཞན་དབང་དང་། ཡོངས་གྲུབ་བདེན་གྲུབ་ཏུ་
འདོད་པའི་ཕྱིར། གཞན་ཡང་། ཡང་དག་མ་ཡིན་པའི་ཀུན་རྟོག་རང་བཞིན་གྱིས་མ་
གྲུབ་པར་ཐལ། གཟུང་རྣམ་བདེན་པར་མ་གྲུབ་པའི་ཕྱིར། འདོད་ན། ཡང་དག་མ་ཡིན་
-262 ~

ཀུན་རྟོག་ཡོད། ཅེས་པའི་ལུང་ལ་བརྗོད་བྱ་མེད་པར་ཐལ་ལོ། །ཤེས་པ་བདེན་པར་མ་
གྲུབ་པར་ཐལ། ཡང་དག་པ་མ་ཡིན་པའི་ཀུན་རྟོག་བདེན་པར་མེད་པའི་ཕྱིར། བདེན་
གྲུབ་མེད་པར་ཐལ། ཤེས་པ་བདེན་པར་མེད་པའི་ཕྱིར། རྣམ་རྫུན་པ་ཆོས་ཅན།
གཟུང་རྣམ་བདེན་གྲུབ་ཏུ་འདོད་པར་ཐལ། གཟུང་རྣམ་དངོས་པོར་འདོད་པ་གང་ཞིག
དངོས་པོ་ལ་བདེན་གྲུབ་ཀྱིས་ཁྱབ་པ་ཁས་ལེན་པའི་ཕྱིར། དངོས་པོ་ལ་བདེན་གྲུབ་
ཀྱིས་ཁྱབ་པ་ཁས་ལེན་པར་ཐལ། དངོས་པོར་སྨྲ་བའི་གང་ཟག་ཡིན་པའི་ཕྱིར་ཞེ་ན།
བྱེ་བྲག་སྨྲ་བ་ཆོས་ཅན། དེར་ཐལ། དེའི་ཕྱིར། འདོད་མི་ནུས་པར་ཐལ། དེས་བུམ་པ་
དང་ཆུ་ལ་སོགས་པ་ཀུན་རྫོབ་ཙམ་དུ་ཡོད་པར་འདོད་པའི་ཕྱིར་ཏེ། མཛོད་ལས། གང་
ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་
རྫོབ་ཏུ། །ཡོད་དེ་ཅེས་བཤད་པའི་ཕྱིར་དང་། འཇུག་པ་ལས་ཀྱང་། བུམ་སོགས་འདི་
དག་དེ་ཉིད་དུ་མེད་ཅིང་། ཞེས་དང་། འགྲེལ་པ་དོན་གསལ་ལས་ཀྱང་། དོན་དམ་པར་
སུས་ཀྱང་སུ་ཡང་བསད་པ་མེད། ཅེས་སོགས་བཤད་པའི་ཕྱིར། སེམས་ཙམ་པ་གང་
ཞིག གཟུགས་ཕྱི་རོལ་དོན་དུ་སྣང་བའི་ཆ་ལ་མ་རིག་པའི་བསླད་པ་ཞུགས་ཀྱང་། ཚུར་
མཐོང་གི་རྒྱུད་ཀྱི་དབང་མངོན་ལ་མ་རིག་པའི་བསླད་པ་ཅུང་ཟད་ཀྱང་མ་ཞུགས་པར་
།འདོད་པ། སེམས་ཙམ་རྣམ་བདེན་པའི་མཚན་ཉིད་ཅེ་ན། རྣམ་བདེན་པའི་ལུ ཌ་ལ་
འཁྲུལ་ཤེས་མེད་པར་ཐལ། དེའི་ལུགས་ལ་ཕྱི་རོལ་དོན་སྣང་གི་དབང་མངོན་མ་འཁྲུལ་
བའི་རིག་པར་འདོད་པའི་ཕྱིར། དེའི་ལུགས་ལ་ཆོས་
རིག་པ་ཡིན་པར་ཐལ། དེའི་ལུགས་ལ་ཆོས་བདག་སྣང་བའི་དབང་མངོན་མ་འཁྲུལ་::
བའི་རིག་པ་ཡིན་པའི་ཕྱིར། ་དེས་ཚུར་མཐོང་གི་གཟུགས་འཛིན་མངོན་སུམ་ལ་མ་
རིག་པའི་བསླད་པ་ཞུགས་པར་འདོད་པར་ཐལ། མ་རིག་པའི་བསླད་པ་ཞུགས་པའི་
-263 -

དབང་གིས་དེ་ལ་ཕྱི་དོན་སྣང་བར་འདོད་པའི་ཕྱིར། དེར་ཐལ། དེ་ལ་ཕྱི་དོན་སྣང་བའི་
ཆ་ལ་མ་རིག་པའི་བསླད་པ་ཞུགས་པར་འདོད་པའི་ཕྱིར། རྟགས་རྣམས་ཁས། སྦྱོར་
འགོད་ལ། ཚུར་མཐོང་གི་རྒྱུད་ཀྱི་ཁྲ་འཛིན་དབང་མངོན་ལ་ཕྱི་རོལ་གྱི་ཁྲ་བོ་རགས་
པར་སྣང་བའི་རགས་སྣང་ཆོས་ཅན། བདེན་པར་མེད་དེ། བདེན་པའི་གཅིག་དང་།
བདེན་པའི་དུ་མ་གང་རུང་དུ་མ་གྲུབ་པའི་ཕྱིར་ཞེ་ན། རྣམ་བདེན་པས། ཚུར་མཐོང་གི་
རྒྱུད་ཀྱི་ཁྲ་འཛིན་དབང་མངོན་ལ་ཕྱི་རོལ་གྱི་ཁྲ་བོ་རགས་པར་སྣང་བའི་རགས་སྣང་
བདེན་གྲུབ་ཏུ་འདོད་པར་ཐལ། སྦྱོར་བ་དེ་རིགས་པའི་ཕྱིར། འདོད་ན། དེས་དབང་
མངོན་ལ་ཕྱི་དོན་མི་སྣང་བར་འདོད་པ་འབུད། ཚུར་མཐོང་གི་དབང་མངོན་ལ་ཁྲ་བོ་
རགས་པར་སྣང་བའི་རགས་སྣང་ཆོས་ཅན། སྣང་བ་ལྟར་བདེན་པར་མེད་དེ། སྣང་བ་
ལྟར་བདེན་པའི་གཅིག་ཏུ་ཡང་མ་གྲུབ། སྣང་བ་ལྟར་བདེན་པའི་དུ་མར་ཡང་མ་གྲུབ་
པའི་ཕྱིར་ཞེ་ན། ཀ་བའི་ཆོས་ཉིད་དང་བུམ་པའི་ཆོས་ཉིད་ཆོས་ཅན། དེར་ཐལ། དེའི་
ཕྱིར། དེ་ཆོས་ཅན། བདེན་པའི་གཅིག་ཏུ་མ་གྲུབ་པར་ཐལ། ལྡོག་པ་ཐ་དད་གང་ཞིག་
རྫས་གཅིག་མ་ཡིན་པའི་ཕྱིར། བདེན་པའི་དུ་མར་མ་གྲུབ་པར་ཐལ། དོན་དམ་པར་ཐ་
དད་མ་ཡིན་པའི་ཕྱིར་ཏེ། རྫས་ཐ་དད་མ་ཡིན་པའི་ཕྱིར། སྣང་བ་ལྟར་བདེན་པར་གྲུབ་
པར་ཐལ། ཡོངས་གྲུབ་ཡིན་པའི་ཕྱིར། ཚུར་མཐོང་གི་དབང་ཤེས་ལ་རགས་པར་སྣང་
བ་སྣང་བ་ལྟར་བདེན་པ་གྲུབ་པར་ཐལ། གཟུགས་དེ་ཚུར་མཐོང་གི་དབང་ཤེས་ལ་སྣང་
བ་ལྟར་ཡོད་པའི་ཕྱིར་ཏེ། ཚུར་མཐོང་གི་དབང་ཤེས་དེ་གཟུགས་ལ་མ་འཁྲུལ་བའི་
ཕྱིར། གཟུགས་དེ་ཆོས་ཅན། ཕྱི་དོན་དུ་ཐལ། ཚུར་མཐོང་གི་དབང་ཤེས་ལ་ཕྱི་རོལ་
དུ་སྣང་བ་གང་ཞིག དེ་ལ་སྣང་བ་ལྟར་གྲུབ་པའི་ཕྱིར་ཞེ་ན། གཟུགས་ཆོས་ཅན། ཕྱི་
རོལ་གྱི་གཟུགས་ཡིན་པར་ཐལ། དེ་ལ་ཕྱི་རོལ་གྱི་གཟུགས་སུ་སྣང་བ་གང་ཞིག དེ་
264-

ལ་གཟུགས་སུ་སྣང་བ་ལྟར་གཟུགས་སུ་གྲུབ་པའི་ཕྱིར། དེ་ལ་གཟུགས་སུ་སྣང་བ་
ལྟར་གཟུགས་སུ་གྲུབ་པར་ཐལ། དེ་ལ་གཟུགས་སུ་སྣང་བ་གང་ཞིག གཟུགས་སུ་
གྲུབ་པའི་ཕྱིར། དེ་ལ་གཟུགས་སུ་སྣང་བ་ལྟར་གཟུགས་སུ་མ་གྲུབ་པར་ཐལ། དེ་ལ་ཕྱི་
རོལ་གཟུགས་སུ་སྣང་བ་གང་ཞིག་ཕྱི་རོལ་གཟུགས་སུ་མ་གྲུབ་པའི་ཕྱིར་ཞེ་ན། མི་
རིགས་པར་ཐལ། དགག་ཁྱབ་དང་སྒྲུབ་ཁྱབ་ཀྱི་ཁྱད་པར་མ་བྱེད་པའི་བབ་ཅོལ་ཡིན་
པའི་ཕྱིར། དེས་ན། གཟུགས་ཆོས་ཅན། ཚུར་མཐོང་གི་དབང་ཤེས་ལ་སྣང་བ་ལྟར་དུ་
གྲུབ་པར་ཐལ། དེ་ལ་ཤེས་པའི་བདག་ཉིད་དུ་སྣང་བ་གང་ཞིག ཤེས་པའི་བདག་ཉིད་
དུ་གྲུབ་པའི་ཕྱིར། གཏན་ཚིགས་དང་པོ་གྲུབ་པར་ཐལ། དེ་ལ་མི་རྟག་པར་སྣང་བ་གང་
ཞིག རྒྱུ་མཚན་མཚུངས་པའི་ཕྱིར། ཚུར་མཐོང་གི་དབང་ཤེས་ཆོས་ཅན། གཟུགས་
ཕྱི་རོལ་གྱི་དོན་དུ་མི་སྣང་བར་ཐལ། གཟུགས་ཤེས་པའི་བདག་ཉིད་དུ་སྣང་བའི་ཕྱིར་
ཞེ་ན། ཚུར་མཐོང་ཆོས་ཅན། དེར་ཐལ། དེའི་ཕྱིར། རྟགས་གྲུབ་པར་ཐལ། དེས་
གཟུགས་ཤེས་པའི་བདག་ཉིད་དུ་དངོས་སུ་རྟོགས་པའི་ཕྱིར་ཏེ། དེའི་རྒྱུད་ལ་གཟུགས་
ཤེས་པའི་བདག་ཉིད་དུ་རྟོགས་པའི་རྗེས་དཔག་ཡོད་པའི་ཕྱིར། རྩ་བར་འདོད་མི་ནུས་
ཏེ། དེའི་རྒྱུད་ལ་གཟུགས་ཕྱི་རོལ་གྱི་དོན་དུ་སྣང་བའི་དབང་མངོན་ཡོད་པའི་ཕྱིར། སྒྲུ་
མ་མཁན་ཆོས་ཅན། འུ་ཤིང་རྟ་གླང་དུ་མི་སྣང་བར་ཐལ། དེ་རྟ་གླང་མ་ཡིན་པར་སྣང་
བའི་ཕྱིར་ཏེ། དེ་རྟ་གླང་མ་ཡིན་པར་དངོས་སུ་རྟོགས་པའི་ཕྱིར། འདོད་མི་ནུས་ཏེ།
དེའི་མིག་ཤེས་སྒྱུ་མའི་སྔགས་རྫས་ཀྱིས་བསླད་པའི་ཕྱིར། བརྡ་བྱང་རྒན་པོའི་རྒྱུད་ལ་
བྱད་བཞིན་གྱི་གཟུགས་བརྙན་བྱད་བཞིན་དུ་སྣང་བ་དང་། འགལ་མེ་འཁོར་ལོར་སྣང་
བ་སོགས་ཀྱི་རྣམ་བཞག་མི་འཐད་པར་ཐལ། བྱད་བཞིན་གྱི་གཟུགས་བརྙན་བྱད་
བཞིན་དུ་སྣང་ན་བྱད་བཞིན་གྱི་གཟུགས་བརྙན་བྱད་བཞིན་མ་ཡིན་པར་མི་སྣང་བས་
~265~

ཁྱབ་པའི་ཕྱིར། རྟགས་ཁས། འདོད་མི་ནུས་ཏེ། དེའི་རྒྱུད་ལ་གློ་བུར་གྱི་འཁྲུལ་རྒྱུས་
བསླད་པའི་ཤེས་པ་དུ་མ་ཡོད་པའི་ཕྱིར། དབང་ཤེས་ལ་གཟུགས་རགས་པར་སྣང་བ་
བདེན་པར་མེད་དོ་ཞེ་ན། ཡོད་པར་ཐལ། འཐད་ལྡན་ལས། རགས་པ་ནི་གསལ་བར་
སྣང་བའི་ཕྱིར། རྣམ་པར་རྟོག་པས་སྤྲུལ་བར་ཡང་རིགས་པ་མིན་ཏེ། དེ་ནི་གསལ་བར་
སྣང་བའི་ཕྱིར་དང་།རྣམ་པར་རྟོག་པ་ལ་མི་གསལ་བར་སྣང་བའི་ཕྱིར། ཞེས་པ་བསྟན་
པའི་ཕྱིར། ཚུར་མཐོང་གི་གཟུགས་འཛིན་དབང་པོའི་མངོན་སུམ་དེ་ལ། གཟུགས་ཕྱི་
རོལ་དོན་དུ་མི་སྣང་བར་ཐལ། དེ་ལ་གཟུགས་ཕྱི་རོལ་དོན་དུ་གསལ་བར་མི་སྣང་། མི་
གསལ་བར་ཡང་མི་སྣང་བའི་ཕྱིར། དང་པོ་མ་གྲུབ་ན། དེ་མེད་པ་གསལ་སྣང་ཅན་ཡིན་
པར་ཐལ། དེ་ལ་ཕྱི་དོན་གསལ་བར་སྣང་བའི་ཕྱིར། གཉིས་པ་མ་གྲུབ་ན། དེ་རྟོག་པར་
ཐལ། དེ་ལ་རང་ཡུལ་མི་གསལ་བར་སྣང་བའི་ཕྱིར་ཞེ་ན། མ་རིག་གིས་བསླད་བདག་
ཉིད་ལ། །ཇི་ལྟའི་རང་རྐྱེན་ལ་ལྟོས་ནས། ཞེས་སོགས་ཀྱི་དོན་མ་གྲུབ་པར་ཐལ། ཚུར་
མཐོང་གི་དབང་ཤེས་ལ་ཕྱི་དོན་མི་སྣང་བའི་ཕྱིར། ཚུར་མཐོང་གི་གཟུགས་འཛིན་
དབང་མངོན་ཆོས་ཅན། མ་འཁྲུལ་བའི་རིག་པར་ཐལ། རང་གི་སྣང་ཡུལ་དངོས་པོར་
གྲུབ་པའི་ཕྱིར་ཞེ་ན། ཟླ་བ་གཉིས་སྣང་གི་དབང་ཤེས་ཆོས་ཅན། དེར་ཐལ། དེའི་ཕྱིར།
དེ་དེར་ཐལ། ཟླ་བ་གཉིས་སྣང་གི་དབང་ཤེས་ལ་ཟླ་བ་གཉིས་སུ་སྣང་བ་དངོས་པོ་ཡིན་
པའི་ཕྱིར་ཏེ། དེ་ཡོད། དེ་རྟག་པ་མ་ཡིན་པའི་ཕྱིར། བྱད་བཞིན་གྱི་གཟུགས་བརྙན་
དངོས་པོར་ཐལ། ཟླ་བ་གཉིས་སྣང་བའི་དབང་ཤེས་ལ་ཟླ་གཉིས་སུ་སྣང་བ་དངོས་པོར་་
གྲུབ་པའི་ཕྱིར། འདོད་ན། མེ་ལོང་ནང་གི་བྱད་བཞིན་གྱི་གཟུགས་བརྙན་གཟུགས་ཀྱི་
སྐྱེ་མཆེད་མ་ཡིན་པར་ཐལ། མེ་ལོང་གི་གོ་སར་གཟུགས་ཀྱི་སྐྱེ་མཆེད་རིགས་མི་
མཐུན་ལྷན་ཅིག་ཏུ་གནས་པ་མེད་པའི་ཕྱིར་ཏེ། མཛོད་ལས། གཅིག་ན་ལྷན་ཅིག་
~266~

གཉིས་མེད་ཕྱིར། ཞེས་བཤད་པའི་ཕྱིར། འདོད་པར་མི་ནུས་ཏེ། དེ་ཡོད་པའི་ཕྱིར་ཞེ་
ན། ཟླ་བ་གཉིས་སྣང་གི་དབང་ཤེས་ལ་ཟླ་བ་གཉིས་སུ་སྣང་བ་མེད་པར་ཐལ། བྱད་
བཞིན་གྱི་གཟུགས་བརྙན་མེད་པའི་ཕྱིར། རྟགས་ཁྱབ་ཁས། འདོད་ན། ཟླ་བ་གཉིས་
སྣང་གི་དབང་ཤེས་འཁྲུལ་ཤེས་མ་ཡིན་པར་ཐལ། འདོད་པའི་ཕྱིར། གཞན་ཡང་། ཉན་
ཐོས་སྡེ་གཉིས་ཀྱི་ལུང་སེམས་ཙམ་པ་ལ་གནོད་བྱེད་དུ་འདྲེན་མི་རིགས་པར་ཐལ། འདིར་
ནི་ཉན་ཐོས་སྡེ་པའི་རྟོག་བཏགས་ཀྱི་གྲུབ་མཐའ་རྣམས་འགོག་རིགས་པའི་ཕྱིར། ༈ །དེའི་
ཕྱིར་གཉིས་སྟོང་གང་ཡིན་པ། ཞེས་པའི་སྐབས་སུ། མཐར་ཐུག་དཔྱོད་པའི་རིགས་
ཤེས་ཚད་མའི་རྙེད་དོན་དང་།རང་མངོན་སུམ་དུ་རྟོགས་པའི་མངོན་སུམ་ཚད་མས་
གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་དང་། རིགས་ཤེས་ཚད་མ་ཁྱོད་ལ་
ལྟོས་ཏེ་རིག་ཤེས་ཚད་མར་སོང་བ། ཁྱོད་དོན་དམ་བདེན་པ་ཡིན་པའི་མཚན་ཉིད། ཐ་
སྙད་པའི་ཚད་མའི་རྙེད་དོན་དང་། རང་མངོན་སུམ་དུ་རྟོགས་པའི་མངོན་སུམ་ཚད་
མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་དང་། ཐ་སྙད་པའི་ཚད་
མ་ཁྱོད་ལ་ལྟོས་ཏེ་ཐ་སྙད་པའི་ཚད་མར་སོང་བ། ཁྱོད་ཀུན་རྫོབ་བདེན་པ་ཡིན་པའི་
མཚན་ཉིད་ཅེ་ན། རིགས་ཤེས་ཚད་མ་དང་། ཐ་སྙད་པའི་ཚད་མ་འགལ་བར་ཐལ། དེ་
གཉིས་ཀྱི་རྙེད་དོན་འགལ་བའི་ཕྱིར། འདོད་ན། མཉམ་རྗེས་འགལ་བར་ཐལ། འདོད་
པའི་ཕྱིར། འདོད་ན། ཐམས་ཅད་མཁྱེན་པའི་ཡེ་ཤེས་མེད་པར་ཐལ། ཀུན་རྫོབ་བདེན་
པ་ལ་གཉིས་སྣང་དང་བཅས། དོན་དམ་བདེན་པ་ལ་གཉིས་སྣང་ནུབ་པའི་མཁྱེན་པ་
མེད་པའི་ཕྱིར། རྟགས་རྣམས་ཁས། གཟུགས་དང་གཟུགས་འཛིན་ཚད་མ་རྫས་
གཞན་གྱིས་སྟོང་པ་ལྟ་བུ་ཆོས་ཅན། ཐ་སྙད་པའི་ཚད་མའི་རྙེད་དོན་དུ་ཐལ། གཟུགས་
དང་གཟུགས་འཛིན་ཚད་མ་རྫས་གཅིག་ཏུ་རྟོགས་པའི་ཚད་མ་དེས་རྟོགས་པའི་ཕྱིར།
~267~

མ་གྲུབ་ན། གཟུགས་དང་གཟུགས་འཛིན་ཚད་མ་རྫས་གཅིག་ཏུ་རྟོགས་པའི་ཚད་མ་
ཆོས་ཅན། གཟུགས་དང་གཟུགས་འཛིན་ཚད་མ་རྫས་གཞན་མ་ཡིན་པར་རྟོགས་པ་
ཡིན་པར་ཐལ། དེ་གཉིས་རྫས་གཅིག་ཡིན་པར་རྟོགས་པའི་ཕྱིར། ཆོས་ཀྱི་བདག་
འཛིན་གྱི་ཞེན་ཡུལ་མེད་པ་ཆོས་ཅན། ཐ་སྙད་པའི་ཚད་མའི་རྙེད་དོན་ཡིན་པར་ཐལ།
ཆོས་ཀྱི་བདག་འཛིན་ལོག་ཤེས་སུ་རྟོགས་པའི་ཚད་མ་དེས་རྟོགས་པའི་ཕྱིར། མ་གྲུབ་
ན། དེ་ལྟ་བུའི་ཚད་མ་ཆོས་ཅན། ཆོས་ཀྱི་བདག་འཛིན་གྱི་ཞེན་ཡུལ་མེད་པར་རྟོགས་
པར་ཐལ། དེ་ལོག་ཤེས་སུ་རྟོགས་པའི་ཕྱིར། རྩ་བའི་གསལ་བ་རྣམས་ཁས། དོན་དམ་
བདེན་པ་མངོན་སུམ་དུ་རྟོགས་པའི་མངོན་སུམ་ཆོས་ཅན། ཚད་མས་གཉིས་སྣང་དང་
བཅས་པའི་སྒོ་ནས་རྟོགས་པར་བྱ་བ་ཡིན་པར་ཐལ། མངོན་སུམ་ཡིན་པའི་ཕྱིར། འདོད་
ན། དོན་དམ་བདེན་པ་ཆོས་ཅན། ཀུན་རྫོབ་བདེན་པར་ཐལ། རང་མངོན་སུམ་དུ་
རྟོགས་པའི་མངོན་སུམ་ཚད་མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་
བ་ཡིན་པའི་ཕྱིར། །རྟགས་ཁྱབ་ཁས་བླངས་ཤིང་རྩ་བའི་གསལ་བ་ཡང་སོང་། དོན་
དམ་བདེན་པ་ཆོས་ཅན། ཀུན་རྫོབ་བདེན་པར་ཐལ། ཐ་སྙད་པའི་ཚད་མ་དེ་ཁྱོད་ལ་
ལྟོས་ཏེ་ཐ་སྙད་པའི་ཚད་མར་སོང་བའི་ཕྱིར་ཏེ། ཁྱོད་ལ་ལྟོས་ཏེ་ཀུན་རྫོབ་བདེན་པ་
ཡོད་པའི་ཕྱིར་ཏེ། ཁྱོད་ལ་ལྟོས་ཏེ་ཚད་མ་ཡོད་པའི་ཕྱིར་ཏེ། ཁྱོད་གཞི་གྲུབ་པའི་ཕྱིར།
ཤེས་བྱ་ཆོས་ཅན། དོན་དམ་བདེན་པ་ཡིན་པར་ཐལ། མཐར་ཐུག་དཔྱོད་པའི་རིརིགས་
ཤེས་ཚད་མའི་རྙེད་དོན་ཡིན་པའི་ཕྱིར་ཏེ། མཐར་ཐུག་དཔྱོད་པའི་རིགས་ཤེས་ཚད་
ས་དམིགས་པའི་ཕྱིར་ཏེ། མཐར་ཐུག་དཔྱོད་པའི་རིགས་ཤེས་ཡོད་པའི་ཕྱིར། དོན་
དམ་བདེན་པ་ཆོས་ཅན། རང་མངོན་སུམ་དུ་རྟོགས་པའི་མངོན་སུམ་ཚད་མས་གཉིས་
སྣང་ནུབ་པའི་ཚུལ་གྱིས་རྟོགས་བྱ་ཡིན་པར་ཐལ། དོན་དམ་བདེན་པ་ཡིན་པའི་ཕྱིར།
~268 ~

འདོད་ན། དོན་དམ་བདེན་པ་མངོན་སུམ་དུ་རྟོགས་པའི་མངོན་སུམ་ཆོས་ཅན། ཁྱོད་
ཚད་མས་གཉིས་སྣང་ནུབ་པའི་སྒོ་ནས་རྟོགས་བྱ་མ་ཡིན་པར་ཐལ། མངོན་སུམ་ཡིན་
པའི་ཕྱིར། ཤེས་པ་ཆོས་ཅན། དོན་དམ་བདེན་པ་ཡིན་པར་ཐལ། རང་མངོན་སུམ་དུ་
རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་བྱ་ཡིན་པའི་
ཕྱིར་ཞེ་ན། ཤེས་པ་ཆོས་ཅན། དེ་མ་ཡིན་པར་ཐལ། ཁྱོད་མངོན་སུམ་དུ་རྟོགས་པའི་
བློ་ཁྱོད་ལ་གཉིས་སྣང་མ་ནུབ་པའི་ཕྱིར། མ་གྲུབ་ན།དེ་མངོན་སུམ་དུ་རྟོགས་པའི་བློ་
ཆོས་ཅན། འཛིན་རྣམ་དུ་ཐལ། ཤེས་པ་ལ་གཉིས་སྣང་ནུབ་པའི་མངོན་སུམ་ཡིན་པའི་
ཕྱིར། འདོད་ན། མ་ཡིན་པར་ཐལ། རྣམ་མཁྱེན་ཁྱོད་ཡིན་པའི་ཕྱིར། མྱུ་གུ་ཆོས་ཅན།
དོན་དམ་བདེན་པ་ཡིན་པར་ཐལ། རིགས་ཤེས་ཚད་མ་དེ་ཁྱོད་ལ་ལྟོས་ཏེ་རིགས་ཤེས་
ཚད་མར་སོང་བའི་ཕྱིར་ཏེ། ཁྱོད་ལ་ལྟོས་ཏེ་དོན་དམ་བདེན་པ་ཡོད་པའི་ཕྱིར་ཏེ། ཁྱོད་
ན
མ་ཆོས་ཅན། མཐར་ཐུག་དཔྱོད་པའི་རིགས་ཤེས་ཚད་མ་དེ་ཁྱོད་ལ་ལྟོས་ཏེ་མཐར་
ཐུག་དཔྱོད་པའི་རིགས་ཤེས་ཚད་མར་སོང་བར་ཐལ། ཁྱོད་ལ་ལྟོས་ཏེ་མཐར་ཐུག་
དཔྱོད་པའི་རིགས་ཤེས་ཚད་མ་ཡོད་པའི་ཕྱིར། དེ་ཆོས་ཅན། ཁྱོད་ལ་ལྟོས་ཏེ་ཁྱོད་
ཡོད་པར་ཐལ། ཁྱོད་ཡོད། ཁྱོད་ཁྱོད་རང་ཡིན་པའི་ཕྱིར། རྟོག་པས་བཏགས་པའི་
ཆོས། ཀུན་བཏགས་ཀྱི་མཚན་ཉིད། རང་གི་རྒྱུ་རྐྱེན་ལས་སྐྱེས་པ་གཞན་དབང་གི་
མཚན་ཉིད། རྣམ་དག་གི་དམིགས་པ་མཐར་ཐུག་ཡོངས་གྲུབ་ཀྱི་མཚན་ཉིད་ཅེ་ན།
ཆོས་ཀྱི་བདག་ཆོས་ཅན། མཚན་ཉིད་དེར་ཐལ། ཀུན་བཏགས་ཡིན་པའི་ཕྱིར་ཏེ།
གཟུགས་དང་གཟུགས་འཛིན་ཚད་མའི་སྟེང་དུ་ཀུན་བཏགས་ཡིན་པའི་ཕྱིར་ཏེ། གཟུགས་
དང་གཟུགས་འཛིན་ཚད་མ་ཁྱོད་ཀྱིས་སྟོང་པའི་སྟོང་ཉིད་དོན་དམ་བདེན་པ་ཡིན་པའི་
~269 ~

ཕྱིར། དེ་ཆོས་ཅན། ཀུན་བཏགས་མ་ཡིན་པར་ཐལ། དེའི་མཚན་ཉིད་མི་རྟེན་པའི་ཕྱིར་
ཏེ། མེད་པའི་ཕྱིར་ཞེ་ན། དེ་ཆོས་ཅན། དངོས་མེད་མ་ཡིན་པར་ཐལ། དེའི་མཚན་ཉིད་
མི་རྟེན་པའི་ཕྱིར། དེར་ཐལ། མེད་པའི་ཕྱིར། རིམ་པ་བཞིན་དུ་ཁས་བླངས་སོ།
གཞན་དབང་ཡིན་ན་རྒྱུ་རྐྱེན་ལས་སྐྱེས་པས་ཁྱབ་པར་ཐལ། མཚན་ཉིད་རིགས་པའི་
ཕྱིར། གང་ཟག་གི་བདག་མེད་ཆོས་ཅན། རྣམ་དག་གི་དམིགས་པ་མཐར་ཐུག་ཡིན་
པར་ཐལ། ཡོངས་གྲུབ་ཡིན་པའི་ཕྱིར། གཏན་ཚིགས་གྲུབ་པར་ཐལ། མཆོད་བརྗོད་ཀྱི་
སྐབས་སུ་བསྒྲུབས་ཟིན་པའི་ཕྱིར། འདོད་པར་མི་ནུས་ཏེ། ཁྱོད་ལས་ཀྱང་རྟོགས་པར་
དཀའ་བའི་རྣམ་དག་གི་དམིགས་པ་ཡོད་པའི་ཕྱིར། གཉིས་སྟོང་ཆོས་ཅན། རང་
མཚན་ཡིན་ཏེ། རང་གི་མཚན་ཉིད་ཀྱིས་གྲུབ་པའི་ཕྱིར་ཏེ། ཡོངས་གྲུབ་ཡིན་པའི་
ཕྱིར། དེ་ལ་དེ་ཆོས་ཅན། དོན་བྱེད་ནུས་པར་ཐལ། རང་མཚན་ཡིན་པའི་ཕྱིར། རྟོག་
པའི་སྣང་ཡུལ་མ་ཡིན་པར་ཐལ། རང་མཚན་ཡིན་པའི་ཕྱིར། ཞེ་ན། དེ་ཆོས་ཅན། རང་
མཚན་ཡིན་པར་ཐལ། མངོན་སུམ་གྱི་སྣང་ཡུལ་ཡིན་པའི་ཕྱིར།རྟོག་པས་སྒྲོ་བཏགས་
སུ་ཐལ། སྤྱི་མཚན་ཡིན་པའི་ཕྱིར། བདེན་པར་མེད་པར་ཐལ། འདོད་པའི་ཕྱིར། སྔ་
མའི་ཁྱབ་གསལ་དང༌། ཕྱི་མའི་རྩ་རྟགས་ཁས། རྩ་བའི་ཐལ་འགྱུར་གཉིས་པོ་དེ་ལ་
ཁྱབ་པ་མེད་པར་ཐལ། འདིར་ནི་སེམས་ཙམ་པའི་ཐུན་མོང་མ་ཡིན་པའི་རང་སྤྱི་གཉིས་
ཀྱི་རྣམ་བཞག་གཏན་ལ་འབེབས་པའི་སྐབས་ཡིན་པའི་ཕྱིར། གཉིས་སྟོང་རང་མཚན་
ཡིན་ཏེ། རྣམ་པར་ངེས་པའི་ཊཱིཀ་ཆེན་ལས། གཞལ་བྱ་གཉིས་ཕྱིར་ཚད་མ་གཉིས།
ཞེས་སོགས་སེམས་ཙམ་པའི་ལུགས་ཀྱི་སྒྲ་ཇི་བཞིན་པ་མ་ཡིན་པའི་མདོ་སྡེ་པའི་
གཞུང་ཡིན་ཀྱང་། འདི་ལ་བརྟེན་ནས་གཞལ་བྱ་དང་ཚད་མའི་གྲངས་ངེས་འགྲུབ་པར་
གསུངས་པའི་ཕྱིར། མདོར་ན། དོན་བྱེད་ནུས་དང་མི་ནུས་ཕྱིར། ཞེས་སོགས་སྒྲ་ཇི་
~270~

བཞིན་པའི་རང་གཞུང་རྣམ་དག་ཏུ་ཐལ། རང་མཚན་ལ་དངོས་པོས་ཁྱབ་པ་ཡོད་པའི་
ཕྱིར། རྟགས་ཁས། འདོད་ན། རྒྱུ་མཚན་གཞན་ནི་ཡོད་པ་ན། བློ་ནི་ཡོད་དང་མེད་ཕྱིར་
རོ། །ཞེས་སོགས་སྒྲ་ཇི་བཞིན་པའི་རང་གཞུང་རྣམ་དག་ཏུ་ཐལ། འདོད་པའི་ཕྱིར།
རྟོག་མེད་ཤེས་པའི་སྣང་ཡུལ་ལ་རང་མཚན་གྱིས་ཁྱབ་པར་ཐལ། འདོད་པའི་ཕྱིར།
འདོད་ན། གཉིས་སྟོང་རང་མཚན་མ་ཡིན་པར་འབུད། འཁྲི་ཚུལ་འདི་ལྟར་བརྗོད་དེ།
བུམ་པ་ཆོས་ཅན། དོན་དམ་བདེན་པ་ཡིན་པར་ཐལ། དོན་དམ་པར་བདེན་པའི་ཕྱིར།
ཁྱབ་པ་ཁས། རྟགས་གྲུབ་པར་ཐལ། བདེན་གྲུབ་ཡིན་པའི་ཕྱིར་ཏེ། དངོས་པོ་ཡིན་
པའི་ཕྱིར། རྩ་ཁྱབ་ཁས། སྔོན་པོ་ཆོས་ཅན། ཁྱོད་དང་ཁྱོད་འཛིན་ཚད་མ་རྫས་གཞན་
གྱིས་སྟོང་པའི་སྟོང་ཉིད་ཁྱོད་ཀྱི་གནས་ལུགས་མཐར་ཐུག་ཡིན་ཏེ། ཁྱོད་ཁ་དོག་ཡིན་
པའི་ཕྱིར་ཞེ་ན། སྔོན་པོ་དང་སྔོ་འཛིན་ཚད་མ་རྫས་གཞན་གྱིས་སྟོང་པ་ཆོས་ཅན།
ཁྱོད་ཀྱི་ཆོས་ཉིད་སྔོན་པོའི་ཆོས་ཉིད་ཡིན་པར་ཐལ། ཁྱོད་ཀྱི་སྟོང་ཉིད་དེ་སྔོན་པོའི་
གནས་ལུགས་ཡིན་པའི་ཕྱིར། མ་གྲུབ་ན། སྔོན་པོ་ཆོས་ཅན། ཁྱོད་དང་ཁྱོད་འཛིན་
ཚད་མ་རྫས་གཞན་གྱིས་སྟོང་པའི་སྟོང་ཉིད་ཁྱོད་ཀྱི་གནས་ལུགས་མཐར་ཐུག་ཡིན་
པར་ཐལ། ཁྱོད་ཁ་དོག་ཡིན་པའི་ཕྱིར། འཁོར་གསུམ་དངོས་འགལ་ལོ། རྩ་བར་འདོད་
ན། དེ་དེ་མ་ཡིན་པར་ཐལ། དེ་ལྟར་ཡིན་ན་ཐུག་མེད་དུ་ཐལ་བའི་སྐྱོན་ཡོད་པའི་ཕྱིར།
སྔོན་པོ་དང་སྔོན་འཛིན་ཚད་མ་རྫས་གཞན་གྱིས་སྟོང་པ་མདོ་སྡེ་པས་མ་རྟོགས་པར་
ཐལ། སྔར་གྱི་སྦྱོར་བ་རིགས་པའི་ཕྱིར། འདོད་མི་ནུས་པར་ཐལ། སྔོན་པོ་དང་སྔོ་
འཛིན་ཚད་མ་རྫས་ཐ་དད་དུ་མེད་པ་མདོ་སྡེ་པས་རྟོགས་པའི་ཕྱིར་ཏེ། དེ་གཉིས་རྫས་
སུ་མེད་པ་མདོ་སྡེ་པས་རྟོགས་པའི་ཕྱིར་ཏེ།དེ་གཉིས་མེད་པ་མདོ་སྡེ་པས་རྟོགས་པའི་
ཕྱིར།རྒྱས་པར་ནི་མཆོད་བརྗོད་ཀྱི་སྐབས་ལས་ཤེས་པར་བྱའོ། ༈།གཟུང་དང་འཛིན་
271-

པའི་རྣམ་པ་ལས། ཞེས་པའི་སྐབས་སུ་བཅོམ་ལྡན་འདས་ཀྱི་མདོ་གང་ཞིག རང་གི་
བསྟན་བྱའི་དོན་སྒྲ་ཇི་ལྟ་བ་བཞིན་དུ་ཁས་བླང་དུ་རུང་བ། ངེས་དོན་གྱི་མདོའི་མཚན་
ཉིད། དེ་གང་ཞིག རང་གི་བསྟན་དོན་སྒྲ་ཇི་བཞིན་དུ་ཁས་བླང་དུ་མི་རུང་བ། དྲང་དོན་
གྱི་མདོའི་མཚན་ཉིད་ཅེ་ན། ཆོས་ཐམས་ཅད་བདེན་སྟོང་དུ་སྟོན་པའི་མདོ་ཆོས་ཅན།
སྒྲ་ཇི་བཞིན་པ་མ་ཡིན་པར་ཐལ། དྲང་དོན་གྱི་མདོ་ཡིན་པའི་ཕྱིར། རྟགས་གྲུབ་པར་
ཐལ། དྲང་དོན་གྱི་མདོའི་མཚན་གཞི་གྲུབ་པའི་ཕྱིར། འདོད་མི་ནུས་པར་ཐལ། ཆོས་
ཐམས་ཅད་བདེན་པར་མེད་པའི་ཕྱིར་ཏེ། དེ་ཐམས་ཅད་ཀུན་བརྟགས་ཡིན་པའི་ཕྱིར།
དགེ་སློང་དག་ཁུར་ཡོད་དོ། །ཁུར་ཁུར་བ་པོ་ཡོད་དོ། །རྫུས་ཏེ་སྐྱེ་བའི་སེམས་ཅན་
ཡོད་དོ། ཞེས་སོགས་ཀྱི་མདོ་ཆོས་ཅན། སྒྲ་ཇི་བཞིན་པ་མ་ཡིན་པར་ཐལ། དྲང་དོན་
གྱི་མདོ་ཡིན་པའི་ཕྱིར། དེ་དེར་ཐལ། ཉི་ཤུ་པ་ལས། གཟུགས་སོགས་སྐྱེ་མཆེད་ཡོད་
པ་ནི། །དེ་ཡིས་འདུལ་བའི་སྐྱེ་བོ་ལ། །དགོས་པའི་དབང་གིས་གསུངས་པ་སྟེ།།རྫུས་
ཏེ་སྐྱེ་བའི་སེམས་ཅན་བཞིན་ཞེས་གསུངས་པའི་ཕྱིར། འདོད་པར་མི་ནུས་ཏེ། རྫུས་
ཏེ་སྐྱེ་བའི་སེམས་ཅན་སོགས་ཡོད་པའི་ཕྱིར། གཞན་དབང་དང་ཡོངས་གྲུབ་བདེན་
གྲུབ་ཏུ་སྟོན་པའི་མདོ་ཆོས་ཅན། སྒྲ་ཇི་བཞིན་པར་ཐལ། ངེས་དོན་གྱི་མདོ་ཡིན་པའི་
ཕྱིར། དེ་དེར་ཐལ། ཀུན་བརྟགས་བདེན་གྲུབ་ཏུ་སྟོན་པའི་མདོ། །དྲང་དོན་གྱི་མདོ་ཡིན་
པའི་ཕྱིར། འདོད་ན། གཞན་དབང་ཡོངས་གྲུབ་བདེན་པར་གྲུབ་པར་ཐལ། འདོད་པའི་
ཕྱིར། གཞན་དབང་དང་ཡོངས་གྲུབ་ཆོས་ཅན། ཡོངས་གྲུབ་ཏུ་ཐལ། འདོད་པ་གང་
ཞིག དངོས་པོར་མེད་པའི་ཕྱིར། འདོད་ན། གཞི་གྲུབ་ན་ཡོངས་གྲུབ་ཡིན་དགོས་པར་
ཐལ། འདོད་པའི་ཕྱིར། འདིར་བཀའ་དང་བསྟན་བཅོས་ཀྱི་རྣམ་བཞག་ཤེས་པར་འདོད་
ན། ཕར་ཕྱིན་གྱི་རྣམ་བཤད་ལས་ཤེས་པར་བྱའོ། ༈ །སྐད་ཅིག་ཉིད་ཕྱིར་འདས་པ་ཡི།
~ 272 ~

ཞེས་པའི་སྐབས་སུ། ཡིད་མངོན་གྱི་མཚན་ཉིད། རང་གི་བདག་རྐྱེན་དུ་གྱུར་པའི་ཡིད་
དབང་ལས་དངོས་སུ་སྐྱེས་པའི་རྟོག་བྲལ་མ་འཁྲུལ་བའི་གཞན་རིག་གི་ཤེས་པ་དང་། རང་
གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཡིད་དབང་ལས་དངོས་སུ་སྐྱེས་པའི་
རྟོག་བྲལ་མ་འཁྲུལ་བའི་རིག་པ་དང་། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་ཡིད་དབང་ལས་དངོས་སུ་སྐྱེས་པའི་རྟོག་བྲལ་མ་འཁྲུལ་པའི་གཞན་རིག་གི་ཤེས་
པ་དང་།རང་གི་གཟུང་དོན་ལ་རྟོག་བྲལ་མ་འཁྲུལ་བའི་གཞན་རིག་གི་ཡིད་ཀྱི་ཤེས་པ་
དང་། རང་གི་དེ་མ་ཐག་རྐྱེན་དབང་མངོན་གྱི་གཟུང་དོན་གྱི་རིགས་འདྲར་གྱུར་པའི་
རང་གི་གཟུང་དོན་ལ་རྟོག་བྲལ་མ་འཁྲུལ་བའི་གཞན་རིག་གི་ཡིད་ཀྱི་ཤེས་པ་ཞེ་ན། དང་
པོ་ལ། དབང་མངོན་སྐད་ཅིག་གཉིས་པ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་གྲུབ་པར་ཐལ། དབང་མངོན་སྐད་ཅིག་མ་དང་པོ་དེ། དབང་མངོན་
སྐད་ཅིག་གཉིས་པའི་བདག་རྐྱེན་ཡིན་པའི་ཕྱིར་ཏེ། དབང་མངོན་སྐད་ཅིག་གཉིས་པའི་
བདག་རྐྱེན་དུ་གྱུར་པའི་ཡིད་དབང་ཡོད་པའི་ཕྱིར། གཉིས་པ་ལ། རང་རིག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེ་དེར་ཐལ། དེའི་བདག་རྐྱེན་དུ་གྱུར་པའི་
ཡིད་དབང་ཡོད་དེའི་བདག་རྐྱེན་དུ་གྱུར་པའི་དབང་པོ་གཟུགས་ཅན་མེད་པའི་ཕྱིར།
འདོད་མི་ནུས་ཏེ། གནོད་བྱེད་འོག་ནས་འབྱུང་བའི་ཕྱིར། གསུམ་པ་ལ། ཉན་ཐོས་ཀྱི་
མཐོང་ལམ་བར་ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་
ཏེ། ཁྱོད་རྣལ་འབྱོར་མངོན་སུམ་ཡིན་པའི་ཕྱིར། འདོད་ན། ཁྱོད་ཀྱི་གཟུང་དོན་ཡོད་
པར་ཐལ། ཁྱོད་ཡིད་ཀྱི་མངོན་སུམ་ཡིན་པའི་ཕྱིར། འདོད་ན། སློབ་ལམ་དུ་མཉམ་
རྗེས་མི་འགལ་བར་ཐལ། འདོད་པའི་ཕྱིར། འོན་ཀྱང་། འདི་ལ་དཔྱད་པར་བྱ་རྒྱུ་ཡོད་
དོ། །དབང་མངོན་ལ་དམིགས་རྐྱེན་ཡོད་པར་སྒྲུབ་པའི་རྟགས་ཡང་དག་མེད་པར་ཐལ།
~273 -,

མཚན་ཉིད་བཞི་པ་རིགས་པའི་ཕྱིར། རྒྱུ་གཞན་དག་ནི་ཡོད་ན་ཡང་། ཞེས་སོགས་
རང་གཞུང་མ་ཡིན་པར་ཐལ། འདོད་པའི་ཕྱིར། མཚན་ཉིད་བཞི་པ་ལ། རྣམ་མཁྱེད་
སྐད་ཅིག་དང་པོ་ཐོབ་མ་ཐག་པའི་ཡིད་མངོན་ཆོས་ཅན། རང་གི་དེ་མ་ཐག་རྐྱེན་དུ་གྱུར་
པའི་དབང་མངོན་ཡོད་པར་ཐལ། ཡིད་མངོན་ཡིན་པའི་ཕྱིར། འདོད་མི་ནུས་པར་ཐལ།
རྒྱུན་མཐའ་ལ་གནས་པའི་སེམས་དཔའི་རྒྱུད་ལ་དབང་མངོན་མེད་པའི་ཕྱིར་ཏེ། འགོག་
པ་ལ་མཉམ་པར་གཞག་པའི་ཕྱིར་མི་འོང་གི་རྒྱུད་ལ་དབང་མངོན་མེད་པའི་ཕྱིར་ཏེ། ཡིད་
གཟུགས་མཛེས་ལ་ལྷག་པར་ཆགས་པའི་སྐྱེས་བུའི་རྒྱུད་ལ་སྒྲ་འཛིན་ཉན་ཤེས་མེད་
པའི་ཕྱིར་ཏེ། སྔར་གོང་དུ་བསྒྲབས་ཟིན་པའི་ཕྱིར། ཐུན་མོང་དུ་འཁྲི་ཚུལ་འདི་ལྟར་
བརྗོད་དེ་དབང་པོའི་མངོན་སུམ་ཡིན་ན། རང་གི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་རྟེན་བཅས་ཀྱི་དབང་པོ་གཟུགས་ཅན་ལས་དངོས་སུ་སྐྱེས་པས་ཁྱབ་པར་
ཐལ། སྔར་གྱི་མཚན་ཉིད་དེ་རྣམས་རིགས་པའི་ཕྱིར། འདོད་ན། གཉིད་འཐུག་པོ་ལོག་
པའི་གང་ཟག་དང༌། འགོག་པ་ལ་རྩེ་གཅིག་ཏུ་མཉམ་པར་གཞག་བཞིན་པའི་ཕྱིར་མི་
འོང་གི་རྒྱུད་ལ་རྟེན་བཅས་ཀྱི་དབང་པོ་གཟུགས་ཅན་ཡོད་པར་ཐལ། འདོད་པའི་ཕྱིར།
འདོད་ན། གང་ཟག་དེ་རྣམས་ཀྱི་རྒྱུད་ལ་མིག་ཤེས་ཡོད་པར་ཐལ། འདོད་པའི་ཕྱིར།
འདོད་ན། རང་གི་གྲུབ་པའི་མཐའ་དང་འགལ་ལོ། །གཞན་ཡང་། མངོན་སུམ་ལ་མ་
འཁྲུལ་བས་ཁྱབ་པ་མེད་པར་ཐལ། སྔར་གྱི་མཚན་ཉིད་དེ་རྣམས་རིགས་པའི་ཕྱིར།
འདོད་མི་ནུས་ཏེ། འཁྲི་ཚུལ་གོང་དུ་བརྗོད་ཟིན་པའི་ཕྱིར། ཡིད་མངོན་གྱི་སྐྱེ་ཚུལ་ལ།
འགྲོས་གསུམ་པ་དང་། སྤེལ་མ་དང་། རྒྱུན་མཐའ་གསུམ་པོ་གང་རུང་དུ་ངེས་སོ་ཞེ་ན།
མི་རིགས་པར་ཐལ། རང་རིག་ལ་ཡིད་མངོན་གྱིས་ཁྱབ་པའི་ཕྱིར། རྟགས་ཁས། ཚུར་
མཐོང་གི་རྒྱུད་ལ་གཞན་སེམས་ཤེས་པའི་མངོན་ཤེས་རྒྱུན་ཆགས་སུ་སྐྱེ་བ་མི་འཐད་
~274~

པར་ཐལ། སྔར་གྱི་དམ་བཅའ་རིགས་པའི་ཕྱིར། ཁྱབ་སྟེ། ཚུར་མཐོང་གི་རྒྱུད་ཀྱི་
་ཤེས་དེ་ཡིད་མངོན་དུ་རིགས་པའི་ཕྱིར་ཏེ། དེ་མངོན་
་མངོན་
སུམ་ཡིན་པའི་ཕྱིར། དོན་རིག་ཡིད་མངོན་གྱི་སྐྱེ་ཚུལ་ལ། གསུམ་པོ་གང་རུང་དུ་ངེས་
སོ་ཞེ་ན། མི་རིགས་ཏེ། དེ་བཞིན་གཤེགས་པ་རྣམས་ཀྱི་ཐུགས་རྒྱུད་ལ་དབང་མངོན་
དོན་སྐད་ཅིག་དང་པོ་དུས་མཉམ་དུ་སྐྱེས་སྐད་ཅིག
པའི་ཕྱིར་ཏེ། སངས་རྒྱས་འཕགས་པ་ཡིན་ན་དོན་རིག་ཡིད་མངོན་རྒྱུད་ལྡན་ཡིན་
དགོས་པའི་ཕྱིར། ཚུར་མཐོང་གི་རྒྱུད་ཀྱི་དོན་རིག་ཡིད་མངོན་གྱི་སྐྱེ་ཚུལ་ལ་གསུམ་
པོ་དེར་ངེས་སོ་ཞེ་ན། མི་རིགས་ཏེ། ཚུར་མཐོང་གི་རྒྱུད་ཀྱི་ལྷའི་རྣ་བའི་མངོན་པར་
ཤེས་པ་དེ་སྒྲ་འཛིན་ཡིད་མངོན་ཡིན་པའི་ཕྱིར་ཏེ། དེ་ལྟ་བུ་གཞན་རིག་མངོན་སུམ་
དང་། ཡིད་ཀྱི་ཤེས་པའི་གཞི་མཐུན་ཡིན་པའི་ཕྱིར། དེ་གཞན་རིག་མངོན་སུམ་ཡིན་
ཏེ། མངོན་ཤེས་ཡིན་ན་གཞན་རིག་མངོན་སུམ་ཡིན་དགོས་པའི་ཕྱིར། དེ་ཡིད་ཀྱི་
ཤེས་པ་ཡིན་ཏེ། མངོན་པར་ཤེས་པ་དང་པོ་ལྔས། མ་རིག་པའི་མུན་པ་སེལ་བར་རྒྱུད་
་ལས་གསལ་བར་བཤད་པའི་ཕྱིར་དང་། ཤནྟི་པ་ཆེན་པོས། མངོན་པར་ཤེས་པ་
དང་པོ་ལྔ་དང་མཚུངས་ལྡན་གྱི་སེམས་བསྐྱེད་བཤད་པའི་ཕྱིར། སྤང་ཆུར་
མཐོང་གི་རྒྱུད་ཀྱི་མིག་རྣའི་མངོན་པར་ཤེས་པ་དེ་དག་དབང་ཤེས་མ་ཡིན་པར་ཐལ། ཚུར་
མཐོང་གི་རྒྱུད་ལ་བསམ་གཏན་གཉིས་པ་ཡན་ཆད་ཀྱི་དབང་ཤེས་ནི་མེད། མངོན་ཤེས་
དང་པོ་ལྔ་ནི་ཡོད་པའི་ཕྱིར། གཏན་ཚིགས་དང་པོ་གྲུབ་སྟེ། གཉིས་པ་སོགས་ན་ལུས་
མིག་དང༌། །རྣ་བའི་རྣམ་ཤེས་རྣམ་རིག་སློང༌། །གང་ཡིན་དེ་ནི་དང་པོར་གཏོགས།
ཞེས་བསམ་གཏན་གཉིས་པ་བ་ཡན་ཆད་ཀྱི་ལུས་ཤེས། མིག་ཤེས། རྣ་བའི་ཤེས་པ་
དག་ཀུན་སློང་གི་རྣམ་པར་རྟོག་པ་རྣམས་བསམ་གཏན་དང་པོའི་སས་བསྡུས་སུ་མཛོད་
~275~

ལས་བཤད་པའི་ཕྱིར། རྩ་བའི་གཏན་ཚིགས་གཉིས་པ་གྲུབ་སྟེ། ཀུན་ལས་བཏུས་
ལས། ཡོན་ཏན་འདི་རྣམས་ཇི་ལྟར་མངོན་པར་སྒྲུབ་ཅེ་ན། ཕྱི་རོལ་པའམ། ཉན་ཐོས་
སམ། །དེ་བཞིན་གཤེགས་པ་ཡང་རུང་སྟེ། དག་པའི་བསམ་བཏན་བཞི་ལ་བརྟེན་ནས།
ཚད་མེད་པ་རྣམས་མངོན་པར་སྒྲུབ་བོ། ཚད་མེད་པ་རྣམས་ཇི་ལྟར་མངོན་པར་ཤེས་
པ་ལྔ་ཡང་དེ་བཞིན་ནོ། །ཞེས་བཤད་པའི་ཕྱིར། རྩ་བའི་གསལ་བ་ཁས། འཁྲི་ཚུལ་
འདི་ལྟར་ཡང་བརྗོད་དེ། སྣ་ལྕེ་ལུས་གསུམ་གྱི་མངོན་པར་ཤེས་པ་མེད་པར་ཐལ།
མངོན་པར་ཤེས་པ་ལ་ཡིད་ཀྱི་ཤེས་པས་ཁྱབ་པའི་ཕྱིར། འདོད་པར་མི་ནུས་ཏེ། ཆོས་
མངོན་པ་དགོངས་འགྲེལ་དང་བཅས་པ་ལས་དེ་ལྟར་དུ་བཤད་པའི་ཕྱིར། ལྷའི་མིག་གི་
མངོན་པར་ཤེས་པ་ཆོས་ཅན། ཁྱོད་ཀྱི་བདག་རྐྱེན་དུ་གྱུར་པའི་རྟེན་བཅས་ཀྱི་དབང་
པོ་གཟུགས་ཅན་མེད་པ་ཐལ། ཁྱོད་ཡིད་ཀྱི་ཤེས་པ་ཡིན་པའི་ཕྱིར། ཁྱབ་སྟེ། ཐུན་
མོང་མ་ཡིན་རྒྱུ་ཡིན་ཕྱིར། །དེ་ཡི་ཐ་སྙད་དབང་པོས་བྱས། ཞེས་པའི་དོན་གྲུབ་པའི་
ཕྱིར། འོན་ཀྱང་མིག་རྣའི་མངོན་པར་ཤེས་པ་དབང་ཤེས་སུ་འདོད་པ་དང་། ཡིད་ཤེས་
སུ་འདོད་པའི་ལུགས་གཉིས་སྔོན་གྱི་མཁས་པ་རྣམས་ལ་འདུག་ཅིང་། སྒྲོན་གསལ་གྱི་
མཆན་ལྟར་ན། མཚན་ཉིད་ཐེག་པའི་ལུགས་ཀྱི་དེ་གཉིས་དབང་ཤེས་དང་། སྙིང་པོའི་
རྒྱན་ལྟར་ན། ཡིད་ཀྱི་ཤེས་པར་བཤད་པས་དཔྱད་པར་བྱའོ། །ཚུར་མཐོང་གི་རྒྱུད་ཀྱི་
གཟུགས་འཛིན་ཡིད་ཀྱི་མངོན་སུམ་བཅད་ཤེས་ཡིན་ཏེ། དེ་གཟུགས་ལ་བཅད་ཤེས་
གང་ཞིག དེ་རང་གི་གཟུང་དོན་ལ་དུས་མཐའི་སྐད་ཅིག་མ་ཡིན་པའི་ཕྱིར་ཞེས་གསུངས་།
ཚུར་མཐོང་གི་རྒྱུད་ཀྱི་གཟུགས་འཛིན་ཡིད་ཀྱི་མངོན་སུམ་ཆོས་ཅན། རང་ཡུལ་མ་
རྟོགས་པར་ཐལ། ཁྱོད་ཚུར་མཐོང་གི་མངོན་སུམ་གང་ཞིག དུས་མཐའི་སྐད་ཅིག་མ་
ཡིན་པའི་ཕྱིར་ཞེས་མཁས་པ་གཞན་དག་གསུངས། ཚུར་མཐོང་གི་རྒྱུད་ཀྱི་དོན་རིག་
~276~

ཡིད་མངོན་ལ། ཚད་མ། བཅད་ཤེས། སྣང་ལ་མ་ངེས་པའི་བློ་གསུམ་ཀ་ཡོད་པར་
མངོན་ཏེ། ཚུར་མཐོང་གི་རྒྱུད་ཀྱི་མིག་རྣའི་མངོན་ཤེས་ལ་དེ་གསུམ་ཀ་ཡོད་པའི་ཕྱིར།
ཚུར་མཐོང་གི་རྒྱུད་ཀྱི་དུས་མཐའི་སྐད་ཅིག་མས་ཁྱད་པར་དུ་བྱས་པའི་མངོན་སུམ་ལ་
ཚད་མ་མ་ཡིན་པས་ཁྱབ་ན། འཁྲི་ཚུལ་འདི་ལྟར། དུས་མཐའི་སྐད་ཅིག་མས་ཁྱད་པར་
དུ་བྱས་པའི་ཚུར་མཐོང་ཆོས་ཅན། ཁྱོད་ཀྱི་རྒྱུད་ཀྱི་མངོན་སུམ་ཚད་མ་མེད་པར་ཐལ།
ཁྱོད་ཀྱི་རྒྱུད་ཀྱི་མངོན་སུམ་དེ་ཚད་མ་མ་ཡིན་པའི་ཕྱིར། མ་གྲུབ་ན། ཁྱོད་ཀྱི་རྒྱུད་ཀྱི་
མངོན་སུམ་དེ་དུས་མཐའི་སྐད་ཅིག་མ་ཡིན་པར་ཐལ། ཁྱོད་དུས་མཐའི་སྐད་ཅིག་མས་
ཁྱད་པར་དུ་བྱས་པའི་གང་ཟག་ཡིན་པའི་ཕྱིར། འདོད་ན། དེའི་རྒྱུད་ཀྱི་མངོན་སུམ་
ཆོས་ཅན། མངོན་སུམ་གྱི་ཚད་མ་མ་ཡིན་པར་ཐལ། ཚུར་མཐོང་གི་རྒྱུད་ཀྱི་དུས་
མཐའི་སྐད་ཅིག་མས་ཁྱད་པར་དུ་བྱས་པའི་མངོན་སུམ་ཡིན་པའི་ཕྱིར། ཚུར་མཐོང་
གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་གཉིས་པ་ཆོས་ཅན། ཁྱོད་ཀྱི་དངོས་
ཀྱི་ཉེར་ལེན་དུ་གྱུར་པའི་གཟུགས་འཛིན་དབང་མངོན་ཚད་མ་དེ། དུས་མཐའི་སྐད་
ཅིག་མ་ཡིན་པར་ཐལ། དེ་ཡོད་ཁྱོད་ཀྱི་དངོས་ཀྱི་ཉེར་ལེན་དུས་མཐའི་སྐད་ཅིག་མ་
ཡིན་པའི་ཕྱིར། གཏན་ཚིགས་དང་པོ་གྲུབ་སྟེ། ཚུར་མཐོང་གི་རྒྱུད་ཀྱི་གཟུགས་འཛིན་
དབང་མངོན་སྐད་ཅིག་མ་དང་པོ་དེའི་དངོས་ཀྱི་ཉེར་ལེན་ཡིན་པའི་ཕྱིར། རྩ་བར་འདོད་
ན་འགྲིག དེའི་དངོས་ཀྱི་ཉེར་ལེན་དུ་གྱུར་པའི་མངོན་སུམ་གྱི་ཚད་མ་ཆོས་ཅན། མངོན་
སུམ་གྱི་ཚད་མ་མ་ཡིན་པར་ཐལ། ཚུར་མཐོང་གི་རྒྱུད་ཀྱི་དུས་མཐའི་སྐད་ཅིག་མ་ཡིན་
པའི་ཕྱིར་རོ། །ཁྱབ་པ་ཁས། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་ཀྱི་མངོན་
སུམ་ཆོས་ཅན། ཁྱོད་ཁྱོད་རང་ཉམས་སུ་མྱོང་བའི་རང་རིག་མངོན་སུམ་གྱིས་རྟོགས་
ཏེ། ཁྱོད་ཤེས་པ་ཡིན་པའི་ཕྱིར་ཞེ་ན། མི་རིགས་ཏེ། གནོད་བྱེད་བརྗོད་ཟིན་པའི་ཕྱིར་
~277~

དང༌། སླར་ཡང་གནོད་བྱེད་འཆད་པའི་ཕྱིར། ཚུར་མཐོང་གི་རྒྱུད་ཀྱི་གཟུགས་འཛིན་
ཡིད་མངོན་ཆོས་ཅན། ཚུར་མཐོང་གིས་མངོན་སུམ་དུ་མ་རྟོགས་པར་ཐལ། དུས་
མཐའི་སྐད་ཅིག་མ་ཡིན་པའི་ཕྱིར་དང་། ཕྲ་བའི་མི་རྟག་པ་ཡིན་པའི་ཕྱིར་དང་། ཤིན་ཏུ་
ལྐོག་གྱུར་ཡིན་པའི་ཕྱིར། ཞེས་པའི་སྐྱབ་བྱེད་གསུམ་འགོད་ན། མར་མེ་སྐད་ཅིག་མ་
ཐ་མའི་སྟེང་གི་དུས་མཐའི་སྐད་ཅིག་མ་ཆོས་ཅན། དེར་ཐལ། དེའི་ཕྱིར། འདོད་ན།
མར་མེ་སྐད་ཅིག་མ་ཐ་མའི་འཇིག་པ་ཚུར་མཐོང་གིས་མངོན་སུམ་དུ་མ་རྟོགས་པར་
ཐལ། འདོད་པའི་ཕྱིར། རྣམ་པར་ཤེས་པ་ཆོས་ཅན། ཚུར་མཐོང་གིས་མངོན་སུམ་དུ་
མ་རྟོགས་པར་ཐལ། ཕྲ་བའི་མི་རྟག་པ་ཡིན་པའི་ཕྱིར་ཏེ། འདུས་བྱས་གང་ཞིག ཁྱོད་
མི་རྟག་པར་རྟོགས་པའི་ཚུར་མཐོང་གི་མངོན་སུམ་མེད་པའི་ཕྱིར། ཕྲ་བའི་མི་རྟག་པ་
ཡིན་ན། །དུས་མཐའི་སྐད་ཅིག་མ་ཡིན་དགོས་པར་ཐལ། རྣམ་པར་ཤེས་པ་ཕྲ་བའི་མི་
རྟག་པ་མ་ཡིན་པའི་ཕྱིར། རྟགས་ཁས། ཕྲ་བའི་མི་རྟག་པ་ཡིན་ན། ཚུར་མཐོང་གིས་
མངོན་སུམ་དུ་མ་རྟོགས་པས་ཁྱབ་པར་ཐལ། ཕྲ་བའི་མི་རྟག་པ་དེ་ལྟར་མ་ཡིན་བའི་
ཕྱིར་ཞེ་ན། ཕྲ་བའི་གང་ཟག་གི་བདག་མེད་ཡིན་ན། ཚུར་མཐོང་གིས་མངོན་སུམ་དུ་
མ་རྟོགས་པས་ཁྱབ་པ་ཡོད་པར་ཐལ། དེ་ལྟར་དུ་ཚུར་མཐོང་གི་མངོན་སུམ་གྱིས་མ་
རྟོགས་པའི་ཕྱིར། རགས་པའི་གང་ཟག་གི་བདག་མེད་དང་། ཕྲ་བའི་གང་ཟག་གི་
བདག་མེད་འགལ་བར་ཐལ། རགས་པའི་མི་རྟག་པ་དང་། ཕྲ་བའི་མི་རྟག་པ་འགལ་
བའི་ཕྱིར། རང་གྲུབ་ཙམ་ནས་འཇིག་ངེས་ཆོས་ཅན། ཁྱོད་ཡིན་ན། །རགས་པའི་མི་
རྟག་པ་མ་ཡིན་དགོས་པར་ཐལ། ཁྱོད་ཕྲ་བའི་མི་རྟག་པ་ཡིན་པའི་ཕྱིར། མ་ཁྱབ་ན། ཕྲ་
བའི་མི་རྟག་པ་ཡིན་ན། ཚུར་མཐོང་གིས་མངོན་སུམ་དུ་མ་རྟོགས་པས་ཁྱབ་པ་འབུད།
ཤིན་ཏུ་ལྐོག་གྱུར་ཡིན་ན་ཚུར་མཐོང་གི་མངོན་སུམ་གྱིས་མ་རྟོགས་པས་ཁྱབ་པ་མེད་
~278~

པར་ཐལ། ལས་རྒྱུ་འབྲས་མངོན་སུམ་དུ་གྱུར་པའི་ཚུར་མཐོང་ཡོད་པའི་ཕྱིར་ཏེ། སྔོན་
གནས་རྗེས་དྲན་གྱི་མངོན་ཤེས་རྒྱུད་ལ་ལྡན་པའི་ཚུར་མཐོང་ཡོད་པའི་ཕྱིར། རྟགས་
ཁྱབ་གྲུབ་སྟེ། མཛོད་ལས། དམྱལ་བ་པས་ནི་དང་པོར་རིག་ཅེས་དང་། མདོ་སྡེ་རྒྱན་
ལས། སྐྱེ་དང་ངག་སེམས་དགེ་དང་མི་དགེ་སྐྱེད། ཅེས་སོགས་བཤད་པའི་ཕྱིར། གང་
ཟག་དེ་ལ་ལྟོས་ཏེ་ཤིན་ཏུ་ལྐོག་གྱུར་ཡིན་ན།ཤིན་ཏུ་ལྐོག་གྱུར་ཡིན་པས་ཁྱབ་པ་མེད་
པར་ཐལ། ཤིན་ཏུ་ལྐོག་གྱུར་ཡིན་ན་ཚུར་མཐོང་གིས་མངོན་སུམ་དུ་མ་རྟོགས་པས་
ཁྱབ་པ་ཡོད་པའི་ཕྱིར། གང་ཟག་གི་བདག་མེད་པས་ཁྱད་པར་དུ་བྱས་པའི་ཚུར་མཐོང་
གི་ཤེས་པ་ཆོས་ཅན། ཁྱོད་ཁྱོད་རང་ཉམས་སུ་མྱོང་བའི་རང་རིག་གིས་རྟོགས་པར་
ཐལ། ཤེས་པ་ཡིན་པའི་ཕྱིར། འདོད་ན། ཚུར་མཐོང་གིས་གང་ཟག་གི་བདག་མེད་
མངོན་སུམ་དུ་རྟོགས་པར་ཐལ་ལོ། །འདོད་ན། ཚུར་མཐོང་འཕགས་པར་ཐལ་ལོ་ཞེས་
ཟེར་ཞིང་། མཆོག་གི་སྤྲུལ་པའི་སྐུ་ཡིན་ན།ཚུར་མཐོང་གིས་མངོན་སུམ་དུ་རྟོགས་
པས་ཁྱབ་པར་འདོད་ན་གང་ཟག་གི་བདག་མེད་པས་ཁྱད་པར་དུ་བྱས་པའི་མཆོག་གི་
སྤྲུལ་སྐུ་ཆོས་ཅན། དེར་ཐལ། དེའི་ཕྱིར། འདོད་ན། ཚུར་མཐོང་འཕགས་པར་ཐལ།
འདོད་པའི་ཕྱིར། འཁོར་གསུམ་རྣམས་ཁས། འདིས་ནི་ཚད་མ་ཡིན་ན་རང་མྱོང་རང་
རིག་གིས་རྟོགས་པས་ཁྱབ་པར་འདོད་པ་རྣམས་ཀྱང་བསལ་ལོ། །དོགས་གཅོད་རྒྱས་
པར་ནི་འོག་ཏུ་འཆད་པར་གྱུར་རོ། །ཚུར་མཐོང་གི་རྒྱུད་ཀྱི་གཟུགས་འཛིན་ཡིད་ཀྱི་
མངོན་སུམ་དེ་ཡིད་ཆེས་རྗེས་དཔག་གི་གཞལ་བྱ་ཡིན་ཏེ། གཟུགས་ཤེས་པ་ནི་རྣམ་
པ་གཉིས་ཏེ། མིག་དང་ཡིད་ལ་བརྟེན་པའོ།།ཞེས་པའི་ལུང་ཆོས་ཅན། རང་གི་བསྟན་
བྱའི་དོན་ལ་མི་སླུ་སྟེ། དཔྱད་གསུམ་གྱིས་དག་པའི་ལུང་ཡིན་པའི་ཕྱིར་ཞེས་པའི་
རྟགས་ལ་རྟེན་པའི་རྗེས་དཔག་གིས་འགྲུབ་པ་གང་ཞིག དཔྱད་གསུམ་གྱིས་དག་པའི་
~279~

ལུང་དེ་སྒྲུབ་ཀྱི་ཡིད་ཆེས་ཀྱི་རྟགས་ཡང་དག་ཡིན་པའི་ཕྱིར་ཞེ་ན། དབང་མངོན་དང་
ཡིད་མངོན་གཉིས་པོ་དེ་ཤིན་ཏུ་ལྐོག་གྱུར་ཡིན་པར་ཐལ། དཔྱད་གསུམ་གྱིས་དག་
པའི་ལུང་དེ། དེ་ལྟར་སྒྲུབ་པའི་ཡིད་ཆེས་པའི་རྟགས་ཡང་དག་ཡིན་པའི་ཕྱིར། འདོད་
ན། དབང་མངོན་ཤིན་ཏུ་ལྐོག་གྱུར་ཡིན་པར་ཐལ། འདོད་པའི་ཕྱིར། གསར་དུ་མི་སླུ་
བའི་རིག་པ་དེ་གཟུགས་འཛིན་ཡིད་ཀྱི་མངོན་སུམ་ཚད་མར་སྒྲུབ་པའི་ཡིད་ཆེས་ཀྱི་
རྟགས་ཡང་དག་ཡིན་པར་ཐལ། གཟུགས་འཛིན་ཡིད་མངོན་ཚད་མ་ཤིན་ཏུ་ལྐོག་གྱུར་
ཡིན་པའི་ཕྱིར། འདོད་ན། ཡིད་ཆེས་ཀྱི་རྟགས་ལ་དཔྱད་གསུམ་གྱིས་དག་པས་ཁྱབ་
པ་དང་། ཤིན་ཏུ་ལྐོག་གྱུར་གྱི་ཡུལ་ལ་ལུང་ཁོ་ན་སྒྲུབ་བྱེད་དུ་འཇུག་པར་འདོད་པ་
འགལ་ལོ། །ཚུར་མཐོང་གི་རྒྱུད་ཀྱི་གཟུགས་འཛིན་ཡིད་ཀྱི་མངོན་སུམ་གྱི་རྐྱེན་གསུམ་
གང་རུང་ཡིན་ན། དུས་མཐའི་སྐད་ཅིག་མ་ཡིན་པས་ཁྱབ་བོ་ཞེ་ན། དེའི་དངོས་རྒྱུ་ལ་
དུས་མཐའི་སྐད་ཅིག་མས་ཁྱབ་པར་ཐལ། དམ་བཅའ་རིགས་པའི་ཕྱིར། འདོད་ན།
དེའི་ཉེར་ལེན་དུ་གྱུར་པའི་རིག་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
དེའི་བརྒྱུད་རྒྱུར་གྱུར་པའི་དེའི་ཉེར་ལེན་ཡོད་པའི་ཕྱིར་ཏེ། དཔེར་ན། ས་བོན་སྐད་
ཅིག་མ་དང་པོ་དེ། མྱུ་གུ་སྐད་ཅིག་མ་དང་པོའི་བརྒྱུད་རྒྱུའི་ཉེར་ལེན་ཡིན་པ་ལྟ་བུའོ། །
དེའི་རྐྱེན་གསུམ་གང་རུང་ཡིན་ན། དུས་མཐའི་སྐད་ཅིག་མ་ཡིན་པས་ཁྱབ་པར་ཐལ།
དེ་དུས་མཐའི་སྐད་ཅིག་མ་ཡིན་པའི་ཕྱིར་ཞེ་ན། མྱུ་གུའི་དངོས་རྒྱུ་ལ་དུས་མཐའི་སྐད་
ཅིག་མས་ཁྱབ་པར་ཐལ། དེའི་དངོས་རྒྱུ་དུས་མཐའི་སྐད་ཅིག་མ་ཡིན་པའི་ཕྱིར་ཏེ།
དེའི་དངོས་རྒྱུ་ལ་སྐད་ཅིག་སྔ་ཕྱིའི་རིམ་པ་མི་འཐད་པའི་ཕྱིར་ཏེ། དེའི་དངོས་རྒྱུ་སྐད་
ཅིག་གཉིས་པ་དེའི་དངོས་རྒྱུ་མ་ཡིན་པའི་ཕྱིར་ཏེ། དེའི་དངོས་རྒྱུ་སྐད་ཅིག་མ་དང་པོ་
དེའི་དངོས་རྒྱུ་མ་ཡིན་པའི་ཕྱིར་ཏེ། དེའི་དངོས་རྒྱུ་སྐད་ཅིག་མ་གཉིས་པ་དེ། དེའི་
་280 ~

དངོས་རྒྱུ་སྐད་ཅིག་མ་དང་པོ་དེའི་འབྲས་བུ་མ་ཡིན་པའི་ཕྱིར། རྟགས་ཁྱབ་འདི་ཁས།
རྩ་བར་འདོད་ན། ས་བོན་དུས་མཐའི་སྐད་ཅིག་མར་ཐལ། འདོད་པའི་ཕྱིར། རང་
ལུགས་ནི། མངོན་སུམ་ཡང་ཡིན། ཡིད་ཀྱི་ཤེས་པ་ཡང་ཡིན་པའི་གཞི་མཐུན་པར་
གྱུར་པའི་གཞན་རིག ཡིད་ཀྱི་མངོན་སུམ་གྱི་མཚན་ཉིད། དེ་ལ་དབྱེ་ན། དོན་རིག་
ཡིད་མངོན། རྣལ་འབྱོར་མངོན་སུམ། གཞན་སེམས་ཤེས་པའི་མངོན་ཤེས་ཏེ་རྣམ་པ་
གསུམ། ཚད་མ་དང་བཅད་ཤེས། སྣང་ལ་མ་ངེས་པ་སྟེ། བློའི་རིགས་རྣམ་པ་གསུམ།
སྐྱེ་ཚུལ་ནི། སྤྱིར་མཐའ་གཅིག་ཏུ་ངེས་པ་མེད་དེ། འགྲོས་གསུམ་པ་དང༌། རྒྱུན་མཐའ་
དང་། དེ་ལས་གཞན་དག་ཏུ་ཡོད་པའི་ཕྱིར། སྒྲུབ་བྱེད་ཀྱི་ཚད་མ་ནི། ཚུར་མཐོང་གི་
རྒྱུད་ལ་ཡང་། མངོན་སུམ། དངོས་སྟོབས་རྗེས་དཔག ཡིད་ཆེས་རྗེས་དཔག་རྣམ་པ་
གསུམ་ཡོད་དེ། དེའི་རྒྱུད་ཀྱི་གཞན་སེམས་ཤེས་པའི་མངོན་ཤེས་དང་། སྔོན་གནས་
རྗེས་དྲན་གྱི་མངོན་ཤེས་སྔར་གྱི་ཚད་མ་རྣམ་པ་གསུམ་གྱིས་གྲུབ་པའི་ཕྱིར་ཏེ། ཚུར་
མཐོང་གི་མངོན་པར་ཤེས་པ་ལ། ཚད་མ་རྣམ་པ་གསུམ་པོ་འཇལ་བྱེད་དུ་འཇུག་པའི་
ཕྱིར། འདིར་བསྟན་ཡིད་ཀྱི་མངོན་སུམ་གྱི་གཙོ་བོ་ནི། ངོ་བོ་སྣང་ལ་མ་ངེས་པ། དུས་
ཀྱི་ཐུང་བའི་མཐར་ཐུག་པའི་སྐད་ཅིག་མ་ཞིག་རང་གི་དེ་མ་ཐག་རྐྱེན་དུ་གྱུར་པའི་དབང་
མངོན་གྱི་རྒྱུན་མཐར་འབྱུང་བ་ཡིན་ཏེ། འཐད་ལྡན་ལས། མིག་བྱེད་པ་དང་ལྡན་པའི་
ཚེ་གཟུགས་ཤེས་པ་གང་ཡིན་པ་དེ་ནི་མིག་ལ་བརྟེན་པ་ཁོ་ན་ཡིན་ཏེ། དེ་ལྟར་མིན་ན་
རྣམ་པར་ཤེས་པ་གང་ཡང་མིག་ལ་བརྟེན་པ་མེད་པར་འགྱུར་རོ། ཞེས་བཤད་པའི་
ཕྱིར། འདི་ལ་ཡིད་བྱེད་པ་དང་ལྡན་པའི་ཚེ་གཟུགས་གསལ་བར་སྣང་བའི་ཤེས་པ་
ཡིན་ན། །ཡིད་ཀྱི་ཤེས་པ་ཡིན་པས་ཁྱབ་པར་ཐལ། མིག་བྱེད་པ་དང་ལྡན་པའི་ཚེ།
གཟུགས་གསལ་བར་སྣང་བའི་ཤེས་པ་ཡིན་ན། མིག་གི་ཤེས་པ་ཡིན་དགོས་པའི་
~281 ~

ཕྱིར་ཞེ་ན། གཏན་ཚིགས་དེ་ཁས་ལེན་པ་རྣམས་ཀྱི་ལྟར་ན། ཚིག་འཁྲི་འབའ་ཞིག་
ཡིན་ཏེ། རྟེན་བཅས་གྱི་མིག་བྱེད་པ་དང་ལྡན་པའི་དུས་ཡིད་བྱེད་པ་དང་ལྡན་པས་
ཁྱབ། ཡིད་བྱེད་པ་དང་ལྡན་པའི་དུས་སུ་རྟེན་བཅས་ཀྱི་མིག་བྱེད་པ་དང་ལྡན་པས་
ཁྱབ་པ་མེད་པའི་ཕྱིར། འོན་ཀྱང་། རྟེན་བཅས་ཀྱི་མིག་བྱེད་པ་དང་ལྡན་པའི་དུས་ཀྱི་
གཟུགས་གསལ་སྣང་ཅན་གྱི་ཚུར་མཐོང་གི་ཤེས་པ་ལ་དབང་ཤེས་ཀྱིས་མ་ཁྱབ་སྟེ། ཚུར་
མཐོང་གི་ལྷའི་མིག་གི་མངོན་པར་ཤེས་པ་ལ་གཟུགས་གསལ་བར་སྣང་བའི་ཕྱིར་ཏེ།
དེས་སེམས་ཅན་རྣམས་འཆི་འཕོ་བ་དང་། སྐྱེ་བའི་ཚུལ་མངོན་སུམ་དུ་རྟོགས་པའི་
ཕྱིར་དང༌། རྣ་བའི་མངོན་པར་ཤེས་པ་ལ་སྒྲ་གསལ་བར་སྣང་བའི་ཕྱིར། མདོར་ན།
འདིར་བསྟན་ཡིད་མངོན་གྱི་གཙོ་བོའི་ངོ་བོ་དང་སྐྱེ་ཚུལ་སོགས་ཀྱི་རྣམ་པར་བཞག་
པ། འཐད་ལྡན་གྱི་དགོངས་པ་རྒྱལ་ཚབ་དམ་པས་དྲི་མ་མེད་པའི་ལུང་རིགས་ཀྱིས་
གཏན་ལ་དབབ་པ་ལྟར་ཡིན་ལ། སྤྱིར་མཐའ་ཅིག་ཏུ་མ་ངེས་པའི་ཚུལ་ནི་སྔར་བཤད་
ཀྱི་རིགས་པ་ལས་ཤེས་པར་བྱའོ། ཡིད་མངོན་ལ་རྒྱུན་མེད་དེ། ཡིད་དབང་ལ་རྒྱུན་
མེད་པའི་ཕྱིར། དབང་མངོན་ལ་རྒྱུན་ཡོད་དེ། དབང་པོ་གཟུགས་ཅན་པ་རྣམས་ལ་
རྒྱུན་ཡོད་པའི་ཕྱིར། རྣམ་ཤེས་འགགས་མ་ཐག་པ་ཡིད་དབང་ཡིན་ཏེ། མཛོད་ལས།
དྲུག་པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །ཞེས་གསུངས་པའི་
ཕྱིར་ཞེ་ན། དབང་པོའི་རྣམ་པར་ཤེས་པ་ཡིད་ཀྱི་དབང་པོ་མ་ཡིན་པར་ཐལ། ཡིད་
དབང་ལ་རྒྱུན་མེད་པའི་ཕྱིར། ཁྱབ་སྟེ། གཙོ་བོ་སེམས་ལ་ཡིད་དབང་གིས་ཁྱབ་པའི་
ཕྱིར། ཡིད་ཀྱི་རྣམ་པར་ཤེས་པ་ལ་རྒྱུན་མེད་པར་ཐལ། ཡིད་དབང་དང་ཡིད་མངོན་ལ་
རྒྱུན་མེད་པའི་ཕྱིར། འདོད་ན་ཟད་པར་རྣམས་ཀྱི་སྐྱེ་མཆེད་མེད་པར་ཐལ། འདོད་པའི་
ཕྱིར། རིགས་གཏེར་ལས། ཡིད་དབང་ལས་ནི་ཡིད་དབང་མིན། །དེ་ཡིད་ཕྱིར་ན་དེ་
·282~

རྒྱུན་མེད། །དབང་པོ་གཟུགས་ཅན་ལས་དབང་སྐྱེས། །དེས་ན་དབང་ཤེས་རྒྱུན་
བཅས་ཡིན། །ཞེས་དང་། ཡིད་དབང་ཆུ་ཐིགས་ཟེགས་མའི་
དཔེས་བསྟན་པ་རྣམས་མི་འཐད་པར་ཐལ། སྔར་གྱི་དམ་བཅའ་མི་རིགས་པའི་ཕྱིར།
ཞེ་ན། མ་ཁྱབ་པར་ཐལ། སྔར་གྱི་དམ་བཅའ་དེའི་ཞེན་དོན་ལ་ལུང་རིགས་ཀྱིས་
གནོད། རིགས་གཏེར་རྩ་འགྲེལ་གྱི་དགོངས་པ་ལ་ནི་རིགས་པས་གནོད་པ་ཅུང་ཟད་
ཀྱང་མི་རིགས་པའི་ཕྱིར། ཡིད་མངོན་གྱི་སྐྱེ་ཚུལ་འགྲོས་གསུམ་པ་ཁོ་ན་རིགས་པར་
ཐལ། སྤེལ་མ་དང་ནི་རྒྱུན་གྱི་མཐའ། གཉིས་ཀ་ལ་ཡང་གནོད་བྱེད་ཡོད། ངེས་ན་
མངོན་སུམ་འགྲོས་གསུམ་པ། ཞེས་བཤད་པའི་ཕྱིར། ཁྱབ་པ་ཁས། འདོད་མི་ནུས་ཏེ།
སྔར་བཤད་ཀྱི་ལུང་རིགས་ཀྱིས་གནོད་པའི་ཕྱིར་དང་། ཚུར་མཐོང་གི་རྒྱུད་ལ་ལ་མར་མེ་
སྐད་ཅིག་མཐའ་མ་གཟུང་དོན་དུ་བྱེད་པའི་ཡིད་མངོན་མེད་པའི་ཕྱིར་ཏེ།མར་མེ་སྐད་
ཅིག་ཐ་མ་དེའི་གཟུང་དོན་མ་ཡིན་པའི་ཕྱིར་ཏེ། མར་མེ་སྐད་ཅིག་ཐ་མ་དེ།དེ་འཛིན་
དབང་མངོན་གྱི་གཟུང་དོན་ཡིན་པའི་ཕྱིར་ཏེ།མར་མེ་དེ།དེ་འཛིན་དབང་པོའི་མངོན་
སུམ་གྱི་གཟུང་དོན་ཡིན་པའི་ཕྱིར། གཞན་ཡང་མར་མེ་སྐད་ཅིག་ཐ་མ་འཛིན་པའི་
དབང་མངོན་དང་། ཡིད་མངོན་རྒྱུ་འབྲས་སུ་ཐལ། དེ་གཉིས་ཡོད་པའི་ཕྱིར། འདོད་ན།
དེ་གཉིས་རྒྱུ་འབྲས་མ་ཡིན་པར་ཐལ། དེ་གཉིས་གཟུང་དོན་གཅིག་ལས་སྐྱེས་པའི་
ཕྱིར་ཏེ། མར་མེ་སྐད་ཅིག་ཐ་མ་དེ་གཉིས་ཀྱི་གཟུང་དོན་ཡིན་པའི་ཕྱིར། རྟགས་རྣམས་
ཁས། གཞན་ཡང་། ཡིད་ཀྱི་མངོན་སུམ་མངོན་དུ་གྱུར་པའི་གང་ཟག་གི་རྒྱུད་ལ་ཡིད་
བློ་རྟོག་པ་ཡང་མངོན་གྱུར་དུ་ཡོད་པར་ཐལ། ཚུར་མཐོང་གི་རྒྱུད་ལ་གཟུགས་འཛིན་
ཡིད་མངོན་གྱི་སྐྱེ་ཚུལ་འགྲོས་གསུམ་པ་ཁོ་ན་རིགས་པའི་ཕྱིར། འདོད་ན། གང་ཟག་
གཅིག་གི་རྒྱུད་ལ་ཡིད་ཀྱི་རྣམ་པར་ཤེས་པ་རྫས་ཐ་དད་པ་དུ་མ་ཅིག་ཅར་ཡོད་པར་
~283~

ཐལ། འདོད་པའི་ཕྱིར། ཞེས་ཟེར་བ་ཡང་མི་རིགས་ཏེ། ཐལ་འགྱུར་གཉིས་པའི་ཁྱབ་པ་
མ་ངེས་པའི་ཕྱིར། ཁ་ཅིག རྒྱན་གྱི་ལུགས་ལ། ཡིད་མངོན་གྱི་སྐྱེ་ཚུལ་སྤེལ་མ་དང་།
རང་རིག་ལ་ཡིད་མངོན་གྱིས་ཁྱབ་པར་འདོད་པ་དང༌། ཁ་ཅིག་རྒྱན་གྱི་ལུགས་ལ།
ཡིད་མངོན་གྱི་སྐྱེ་ཚུལ་སྤེལ་མ་མི་རིགས་སོ། །ཞེས་ཟེར་བ་མི་འཐད་དེ། སྔ་མ་ལ་
ཁས་བླངས་འགལ་བའི་གནོད་པ་འབབ་པའི་ཕྱིར། །ཕྱི་མ་ལ་ཡང་རིགས་གཏེར་རྩ་
འགྲེལ་གྱིས་གནོད་པའི་ཕྱིར། ༈ བདེ་སོགས་བདག་ཉིད་གཞན་མི་རྟེན། ཞེས་པའི་
སྐབས་སུ་འགའ་ཞིག་ན་རེ། རང་རིག་མེད་དེ། རང་ཉིད་རང་ལ་བྱེད་པ་འགལ་བའི་
ཕྱིར། ཁ་ཅིག་ན་རེ། རང་རིག་གི་ཡུལ་མེད་དེ། རྣམ་ཤེས་རིག་པར་སྐྱེས་ཙམ་ལ་རང་
རིག་ཏུ་བཞག་པའི་ཕྱིར། འགའ་ཞིག་ན་རེ། ཤེས་པ་ཡིན་ན། རང་གི་ངོ་བོ་ལ་རང་
རིག་ཡིན་པས་ཁྱབ་བོ། ཞེས་ཟེར་བ་རྣམས་མི་འཐད་པར་ཐལ། འོག་ནས་འབྱུང་བའི་
ཚུལ་གཉིས་དང་། རང་རིག་སྒྲུབ་པའི་རིགས་པས་གནོད་པའི་ཕྱིར། ཚོར་བ་བདེ་བ་
ཆོས་ཅན། ཁྱོད་མྱོང་རང་རིག་རྟོག་པ་མ་ཡིན་པར་ཐལ། དེས་ཁྱོད་ལ་བརྡ་བྱེད་པར་
མི་ནུས་པའི་ཕྱིར་ཏེ། བརྡ་དུས་ཀྱི་བདེ་བ་ཐ་སྙད་ཀྱི་དུས་ན་མེད་པའི་ཕྱིར་ཞེ་ན། རང་
གཞན་གྱི་སྡེ་པ་གང་རུང་ཡིན་ན། རང་རིག་རྟོག་པར་མི་འདོད་པས་ཁྱབ་པ་མེད་པར་
ཐལ། སྦྱོར་བ་དེ་འཐད་པའི་ཕྱིར། འདོད་མི་ནུས་ཏེ། བྱེ་བྲག་ཏུ་སྨྲ་བ་སོགས་རང་སྡེ་
འགའ་ཞིག་དང༌། གཞན་སྡེ་མཐའ་དག་གིས་རང་རིག་གཏན་མེད་དུ་འདོད་ལ། མདོ་
སེམས་གཉིས་དང་། རྣལ་འབྱོར་སྤྱོད་པའི་དབུ་མ་པ་རྣམས་ཀྱིས་རང་རིག་རྟོག་བྲལ་
དུ་འདོད་པའི་ཕྱིར། སེམས་ལ་སེམས་མ་མཆིས་ཏེ། སེམས་ཀྱི་རང་བཞིན་ནི་འོད་
གསལ་བའོ། ཞེས་སོགས་ཀྱིས་རང་རིག་ཡོད་པར་བསྟན་ཅིང་། སེམས་རིག་ཅིང་
གསལ་ཙམ། རང་རིག་དང་གནས་ལུགས་མཐར་ཐུག་ཡིན་ནོ། ཞེས་གསུངས། མི་
~284P

རིགས་པར་ཐལ། འདི་ལ་ཤེས་བྱེད་ཀྱི་ལུང་རིགས་མེད་པའི་ཕྱིར། འོན་ཀྱང་། རང་
རིག་ཡོད་པར་སྟོན་པའི་མདོ་ནི། དཔྱད་པར་བྱ་བའི་གནས་སུ་སྣང་སྟེ། ལང་ཀར་
གཤེགས་པའི་མདོ་ལ་བརྟེན་ནས་ཐལ་འགྱུར་བ་སོགས་ཀྱིས་རང་རིག་བཀག་པའི་
ཚེ། དེའི་ལན་དུ་རང་རིག་ཡོད་པར་སྟོན་པའི་ལུང་གི་གནོད་བྱེད་གང་ལས་ཀྱང་གསལ་
བར་མ་བཤད་པའི་ཕྱིར། ༈ རྣལ་འབྱོར་ཤེས་པ་སྔར་བཤད་པ།ཞེས་པའི་སྐབས་སུ།
རང་གི་བདག་རྐྱེན་དུ་གྱུར་པའི་ཡང་དག་པའི་དོན་བསྒོམས་པའི་སྟོབས་ལས་བྱུང་
ཞིང་། ཡང་དག་པའི་དོན་ལ་རྟོག་བྲལ་མ་འཁྲུལ་བའི་འཕགས་རྒྱུད་ཀྱི་མཁྱེན་པ་རྣལ་
འབྱོར་མངོན་སུམ་གྱི་མཚན་ཉིད། རང་རྒྱལ་སློབ་པའི་རྣལ་འབྱོར་མངོན་སུམ་མེད་དེ།
འཕགས་པ་གསུམ་གྱི་མངོན་སུམ་གསུམ་། སློབ་དང་མི་སློབ་སྒོ་ནས་ལྔ། ཞེས་
གསུངས་པའི་ཕྱིར་སྙམ་ན། རྣལ་འབྱོར་མངོན་སུམ་ཆོས་ཅན། ཡང་དག་པའི་དོན་ལ་
མངོན་སུམ་དུ་ཐལ། དེ་ལ་རྟོག་བྲལ་མ་འཁྲུལ་བའི་རིག་པ་གང་ཞིག མངོན་སུམ་ཡིན་
པའི་ཕྱིར། རྟགས་དང་པོ་ཁས། འདོད་ན། དེ་འཕགས་པའི་བདེན་བཞི་ལ་མངོན་སུམ་
དུ་ཐལ་ལོ། རང་རྒྱལ་སློབ་པ་མེད་པར་ཐལ། རང་རྒྱལ་སློབ་པའི་རྣལ་འབྱོར་མངོན་
སུམ་མེད་པའི་ཕྱིར། འདོད་ན། མྱ་ངན་ལས་འདས་པ་ཐོབ་པར་འདོད་པའི་རང་རྒྱལ་
དང་། རང་རྒྱལ་གྱི་སྦྱོར་ལམ་དང་། དེའི་སྒྲུབ་པ་དང་། སྒྲུབ་པའི་རྟེན་རང་བཞིན་
གནས་རིགས་དང༌། མཐོང་ལམ་སོགས་མེད་པར་ཐལ། འདོད་པའི་ཕྱིར། འདོད་མི་
ནུས་ཏེ། རང་སངས་རྒྱས་ཀྱང་སྟེ། མྱ་ངན་ལས་འདའ་བར་འདོད་པ་རྣམས། ཞེས་
དང་། ཉན་ཐོས་བསེ་རུ་ལྟ་བུ་དང༌། །བཅས་པ་དག་ལས་ཁྱད་པར་འཕགས། །ཞེས་
དང༌། མདོ་སྡེ་རྒྱན་ལས། སྒྲུབ་པ་ཐ་དད་དབྱེ་བ་དང་། ཞེས་དང་། འགྲེལ་པ་དོན་
གསལ་ལས། རྟེན་པའི་ཆོས་ཐེག་པ་གསུམ་གྱིས་བསྡུས་པ་རྟོགས་པར་བྱ་བ་ཐ་དད་
285-

པ་ཉིད་ཀྱིས་རྟེན་ཐ་དད་པ་ཉིད་དོ་ཞེས་བསྟན་ཏོ། ཞེས་དང་མདོ་སྡུད་པ་ལས། རྒྱལ་
སྲས་བདེན་ལ་མཁས་དང་ཕྱིར་མི་ལྡོག་པ་དང་། །དགྲ་བཅོམ་དྲི་མ་བསལ་ཞིང་སོམ་
ཉི་སྤངས་པ་དང༌། །བཞི་པ་དགེ་བའི་བཤེས་ཀྱིས་ཡོངས་སུ་ཟིན་པའོ། །ཞེས་བཤད་
པའི་ཕྱིར། རྒྱས་པར་ནི་ཕར་ཕྱིན་གྱི་རྣམ་བཤད་ལས་ཤེས་པར་བྱའོ། ༈ །དེ་ཕྱིར་
གཞལ་བྱ་རྟོགས་པ་ཡིས། ཞེས་པའི་སྐབས་སུ། དོན་གཞལ་བྱ། དོན་གྱི་རྣམ་པ་ཤར་
ནས་དོན་ལ་གསར་དུ་མི་སླུ་བའི་རིག་པ་ཚད་མ། དོན་དངོས་སུ་རྟོགས་པའི་ཚད་མ་
འབྲས་བུ་ཞེས་གསུངས། གཞན་དག་ན་རེ། དོན་གྱི་རྣམ་པ་ཤར་ནས་དོན་ལ་གསར་
དུ་མི་སླུ་བའི་རིག་པ་ཡིན་ན། དོན་དངོས་རྟོགས་ཀྱི་ཚད་མ་ཡིན་པས་མ་ཁྱབ་པར་ཐལ།
དོན་གྱི་རྣམ་པ་ཤུགས་ལ་ཤར་བའི་ཚད་མ་ཡོད་པའི་ཕྱིར། གཟུགས་འཛིན་དབང་པོའི་
མངོན་སུམ་དེས་གཟུགས་དངོས་སུ་མ་རྟོགས་ཏེ། དེ་དང་གཟུགས་ཀྱི་བར་དུ་གཟུགས་
ཀྱི་རྣམ་པས་ཆོད་པའི་ཕྱིར་ཏེ། གཟུགས་འཛིན་དབང་པོའི་མངོན་སུམ་ལ་གཟུགས་
ཀྱི་རྣམ་པ་དངོས་སུ་སྣང་བའི་ཕྱིར། རྣམ་མཁྱེན་ཆོས་ཅན། རྣམ་མཁྱེན་གྱི་རྣམ་པ་ཤར་
བར་ཐལ། དེ་དངོས་སུ་རྟོགས་པའི་ཚད་མ་ཡིན་པའི་ཕྱིར། འདོད་ན། དེ་དང་འདྲ་བར་
ཐལ། དེའི་རྣམ་པ་ཤར་བའི་ཕྱིར། འདོད་ན། དེ་དང་ཐ་དད་དུ་ཐལ། འདོད་པའི་ཕྱིར།
རི་བོང་གི་རྭ་ཆོས་ཅན། ཚད་མའི་རྣམ་པ་ཤར་བར་ཐལ། ཚད་མ་དངོས་སུ་རྟོགས་
པའི་ཚད་མ་ཡིན་པའི་ཕྱིར་ཏེ། ཚད་མ་དངོས་སུ་རྟོགས་པའི་ཚད་མ་ཡོད་པའི་ཕྱིར་ཏེ།
དངོས་ཀྱི་གཞལ་བྱ་ཡོད་པའི་ཕྱིར། མངོན་སུམ་ཚད་མའི་རྣམ་པ་ཤར་བར་ཐལ། མངོན་
སུམ་གྱི་ཚད་མ་དངོས་སུ་རྟོགས་པའི་ཚད་མ་ཡིན་པའི་ཕྱིར། སྒྲ་མི་རྟག་རྟོགས་ཀྱི་
རྗེས་དཔག་ཆོས་ཅན། སྒྲ་ལ་གསར་དུ་མི་སླུ་བའི་རིག་པ་ཡིན་པར་ཐལ། སྒྲ་དངོས་སུ་
རྟོགས་པའི་ཕྱིར་ཏེ། སྒྲ་དངོས་སུ་རྟོགས་པ་དང་ཚད་མའི་གཞི་མཐུན་ཡིན་པའི་ཕྱིར་
~286~

ཏེ། སྒྲ་དངོས་སུ་རྟོགས་པ་གང་ཞིག ཚད་མ་ཡིན་པའི་ཕྱིར། སྒྲ་མི་རྟག་རྟོགས་ཀྱི་རྗེས་
དཔག་དེ་སྒྲ་རྟོགས་པའི་བཅད་ཤེས་སུ་ཐལ། དེས་སྒྲ་རྟོགས་པ་གང་ཞིག དེ་སྒྲ་རྟོགས་
པའི་ཚད་མ་མ་ཡིན་པའི་ཕྱིར། དེ་ཆོས་ཅན། སྒྲ་རྟོགས་པར་ཐལ། སྒྲ་དང་མི་རྟག་པའི་
ཚོགས་དོན་རྟོགས་པའི་ཕྱིར། འདོད་ན། བཅད་ཤེས་ཡིན་པར་ཐལ། སྒྲ་རྟོགས་པའི་
བཅད་ཤེས་ཡིན་པའི་ཕྱིར། ཁྱབ་སྟེ། སྒྲ་རྟོགས་པའི་ཚད་མ་ཡིན་ན། ཚད་མ་ཡིན་
དགོས་པའི་ཕྱིར། དེ་ཆོས་ཅན། སྒྲ་རྟོགས་ཟིན་རྟོགས་པའི་ཚད་མ་མ་ཡིན་པར་ཐལ།
སྒྲ་རྟོགས་པའི་ཚད་མ་མ་ཡིན་པའི་ཕྱིར། འདོད་ན། སྒྲ་ལ་བཅད་ཤེས་སུ་སོང་བའི་
ཚད་མ་མ་ཡིན་པར་ཐལ་ལོ། འདོད་ན། སྒྲ་ལ་བཅད་ཤེས་སུ་སོང་བའི་ཚད་མ་མེད་
པར་ཐལ་ལོ། འདོད་ན། དེ་ལ་བཅད་ཤེས་ཡིན་ན། བཅད་ཤེས་ཡིན་པས་ཁྱབ་པར་
ཐལ་ལོ་ཞེ་ན། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་མི་རྟག་པ་དངོས་སུ་
རྟོགས་པ་དང་། སྒྲ་རྟག་པ་མ་ཡིན་པ་ཤུགས་ལ་རྟོགས་པའི་ཁྱད་པར་མི་འཐད་པར་
ཐལ། དེ་གཉིས་ཀྱི་རྣམ་པ་ཤར་བའི་ཕྱིར། དོན་དངོས་རྟོགས་ཀྱི་ཚད་མའི་འཇོག་བྱེད་
མེད་པར་ཐལ། སྔར་གྱི་འཇོག་བྱེད་མི་རིགས་པའི་ཕྱིར། རྟགས་ཁས། དོན་རྟོགས་ན།
དོན་གྱི་རྣམ་པ་ཤར་བས་ཁྱབ་པ་ཡོད་པར་ཐལ། དོན་ཤུགས་རྟོགས་ཀྱི་ཚད་མ་ལ་དོན་
གྱི་རྣམ་པ་ཤར་བའི་ཕྱིར། དོན་སྣང་ན་དངོས་སུ་སྣང་དགོས་པར་ཐལ། འདོད་པའི་
ཕྱིར། འདོད་ན། དོན་གྱི་རྣམ་པ་སྣང་ན་ཡང་དེ་དངོས་སུ་སྣང་བས་ཁྱབ་པར་ཐལ།
འདོད་པའི་ཕྱིར། འདོད་ན། དོན་གྱི་རྣམ་པ་ཤུགས་ལ་ཤར་བའི་ཚད་མ་ཆོས་ཅན། དོན་
གྱི་རྣམ་པ་དངོས་སུ་སྣང་བར་ཐལ། དོན་གྱི་རྣམ་པ་སྣང་བའི་ཕྱིར་ཏེ། དོན་གྱི་རྣམ་པ་
ཤར་བའི་ཕྱིར། ཆོས་ཅན་ཁས་བླངས་སོ། །གཟུགས་འཛིན་དབང་པོའི་མངོན་སུམ་
དེས། གཟུགས་ཀྱི་རྣམ་པ་དངོས་སུ་མ་རྟོགས་པར་ཐལ། དེ་དང་གཟུགས་ཀྱི་རྣམ་པའི་
287~

བར་དུ་གཟུགས་ཀྱི་རྣམ་པའི་རྣམ་པས་ཆོད་པའི་ཕྱིར། རྟགས་གསལ་ཁས། རྣམ་
མཁྱེན་དངོས་སུ་རྟོགས་པའི་འཇོག་བྱེད་མེད་པར་ཐལ།རྣམ་མཁྱེན་དངོས་སུ་རྟོགས་
ན་དེའི་རྣམ་པ་ཤར་ནདགོས་པའི་ཕྱིར། རྣམ་མཁྱེན་གྱི་རྣམ་པ་མ་ཤར་ཡང་། རྣམ་
མཁྱེན་དངོས་སུ་རྟོགས་པ་མི་འཐད་པར་ཐལ། བྱང་ཆུབ་ལམ་གྱི་རིམ་པ་ལས། རྣམ་
པ་མ་ཤར་ཡང་དངོས་སུ་རྟོགས་པ་འདི་པའི་ལུགས་མ་ཡིན་པས། ཞེས་གསུངས་པའི་
དོན། འདིར་ཡང་ཁས་ལེན་རིགས་པའི་ཕྱིར། རྣམ་མཁྱེན་ཆོས་ཅན། །རྣམ་མཁྱེན་རྣམ་
མེད་ཐུག་ཕྲད་དུ་གཟུང་བར་ཐལ། རྣམ་མཁྱེན་དངོས་སུ་གཟུང་བ་གང་ཞིག དེའི་རྣམ་
པ་མ་ཤར་པའི་ཕྱིར། འདོད་ན། གཟུང་རྣམ་ཅན་གྱི་ཤེས་པ་མ་ཡིན་པར་ཐལ། འདོད་
པའི་ཕྱིར། འདོད་ན། རྣམ་མཁྱེན་དང་ཐ་དད་ཡིན་པར་ཐལ། རྣམ་མཁྱེན་དང་ཕྲད་པའི་
ཕྱིར། ཁྱབ་པར་ཐལ། དེའི་རྣམ་པ་ཤར་ན། དེ་དང་ཐ་དད་པ་ཡིན་དགོས་པའི་ཕྱིར།
རྣམ་མཁྱེན་གྱིས་རྣམ་མཁྱེན་ཤུགས་ལ་རྟོགས་སོ་ཞེ་ན་མི་རིགས་པར་ཐལ། འཇུག་
པའི་རྣམ་བཤད་ཆེན་མོ་ལས། སངས་རྒྱས་ཀྱི་སར་རྣམ་པ་མ་ཤར་བའི་ཤུགས་རྟོགས་
བཞག་ཏུ་མེད་པས། ཞེས་གསུངས་པའི་ཕྱིར། ཚད་མ་ཤུགས་ལ་རྟོགས་པའི་ཚད་མ་
ཆོས་ཅན། ཁྱོད་ཚད་མ་ཤུགས་ལ་རྟོགས་པའི་ཚད་མ་མ་ཡིན་པར་ཐལ། ཚད་མ་
དངོས་སུ་རྟོགས་པའི་ཚད་མ་ཡིན་པའི་ཕྱིར། རི་བོང་གི་རྭ་ཆོས་ཅན། ཚད་མ་ཤུགས་
ལ་རྟོགས་པའི་ཚད་མ་ཡིན་པར་ཐལ། ཤུགས་ལ་རྟོགས་པའི་ཚད་མ་ཡོད་པའི་ཕྱིར།
ཁྱབ་པ་ཁས། ཤུགས་ལ་རྟོགས་པའི་ཚད་མ་ཡོད་པར་ཐལ། ཤུགས་རྟོགས་ཚད་མ་
ཡོད་པའི་ཕྱིར་ཏེ། སྒྲ་མི་རྟག་པ་ཤུགས་ལ་རྟོགས་པའི་ཚད་མ་ཡོད་པའི་ཕྱིར། རི་བོང་
གི་རྭ་ཆོས་ཅན། དངོས་སུ་སྐྱེས་པའི་རྒྱུ་ཡིན་པར་ཐལ། ཚད་མ་དངོས་སུ་སྐྱེས་པའི་
རྒྱུ་ཡིན་པའི་ཕྱིར། མ་གྲུབ་ན། དེར་ཐལ། དངོས་སུ་སྐྱེས་པའི་རྒྱུ་ཡོད་པའི་ཕྱིར། ཁྱབ་
、 288-

པ་ཁས། ཆོས་དེ་ལ་ཚད་མ་ཡིན་ན་ཚད་མ་ཡིན་པས་ཁྱབ་པ་དང༌། ཆོས་དེ་ལ་རྗེས་
དཔག་ཡིན་ན་རྗེས་དཔག་ཡིན་པས་ཁྱབ་པ་ཡོད་པར་ཐལ། གཞི་གྲུབ་པའི་ཕྱིར། འདོད་
ན་འགྲིག རི་བོང་གི་རྭ་ཆོས་ཅན། ཚད་མར་ཐལ། མངོན་སུམ་ཚད་མ་ཡིན་པའི་ཕྱིར།
ཡང་དེ་ཆོས་ཅན། རྫས་གཅིག་ཡིན་པར་ཐལ། མངོན་སུམ་ཚད་མ་དང་རྫས་གཅིག་
ཡིན་པའི་ཕྱིར། ཁྱབ་པ་གཉིས་ཁས། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་
གསར་དུ་རྟོགས་པར་ཐལ། སྒྲ་རྟོགས་པའི་ཚད་མ་ཡིན་པའི་ཕྱིར། ཁྱབ་པར་ཐལ། དེ་
ལ་ཚད་མ་ཡིན་ན། དེ་ལ་གསར་དུ་མི་སླུ་བའི་རིག་པ་ཡིན་དགོས་པའི་ཕྱིར། དེ་ཆོས་
ཅན། བཅད་ཤེས་སུ་ཐལ། སྒྲ་ལ་བཅད་ཤེས་ཡིན་པའི་ཕྱིར། མ་ཁྱབ་ན། སྒྲ་རྟོགས་
པའི་བཅད་ཤེས་ལ་བཅད་ཤེས་ཀྱིས་ཁྱབ་པ་འབུད། སྒྲ་ལ་བཅད་ཤེས་ཡང་ཡིན། སྒྲ་
ལ་ཚད་མ་ཡང་ཡིན་པའི་གཞི་མཐུན་ཡོད་པར་ཐལ། སྒྲ་ལ་བཅད་ཤེས་སུ་སོང་བའི་
ཚད་མ་ཡོད་པའི་ཕྱིར། རྟགས་ཁས། གྲངས་ཅན་གྱི་སྒྲ་འཛིན་དབང་མངོན་ཆོས་ཅན།
སྒྲ་མི་རྟག་པ་ལ་མངོན་སུམ་ཚད་མར་སོང་བར་ཐལ། སྒྲའི་མི་རྟག་པ་ལ་མངོན་སུམ་དུ་
སོང་བ་གང་ཞིག ཚད་མ་ཡིན་པའི་ཕྱིར།མ་ཁྱབ་ན།སྒྲ་ལ་བཅད་ཤེས་སུ་སོང་བ་གང་
ཞིག ཚད་མ་ཡིན་ན། སྒྲ་ལ་བཅད་ཤེས་སུ་སོང་བའི་ཚད་མ་ཡིན་དགོས་པ་འབུད། སྒྲ་
ཆོས་ཅན། ཁྱོད་ལ་ཚད་མར་སོང་བའི་བཅད་ཤེས་ཡོད་པར་ཐལ། ཁྱོད་ལ་བཅད་ཤེས་
ཐུ་སོང་བའི་ཚད་མ་ཡོད་པའི་ཕྱིར། འདོད་ན། ཁྱོད་ཚད་མ་ཡིན་ན།ཚད་མ་ཡིན་པས་
མ་ཁྱབ་པར་ཐལ། འདོད་པའི་ཕྱིར། སྒྲ་མི་རྟག་རྟོགས་ཀྱི་རྗེས་དཔག་དེ་ལ་འཛིན་
སྟངས་མི་མཐུན་པ་གཉིས་ཡོད་པར་ཐལ། དེས་སྒྲ་རྟོགས་པའི་ཕྱིར་ཞེ་ན། སྒྲ་རྟོགས་
པའི་རྗེས་དཔག་མེད་པར་ཐལ། སྒྲ་མི་རྟག་པར་རྟོགས་པའི་རྗེས་དཔག་གིས་སྒྲ་མ་
རྟོགས་པའི་ཕྱིར། རྟགས་ཁས། གང་ཟག་གི་བདག་མེད་དངོས་སུ་རྟོགས་པའི་ཚད་མ་
P~ 289 ~

མེད་པར་ཐལ། དེ་དངོས་སུ་རྟོགས་པའི་མངོན་སུམ་ཡང་མེད། རྗེས་དཔག་ཡང་མེད་
པའི་ཕྱིར། རྟགས་ཕྱི་མ་ཁས་བླངས། ཚུར་མཐོང་གི་རྒྱུད་ལ་གང་ཟག་གི་བདག་མེད་
་་རྟོགས་པའི་ཚད་མ་མེད་པར་ཐལ། དེའི་རྒྱུད་ལ་དེ་རྟོགས་པའི་མངོན་རྗེས་གང་རུང་
མེད་པའི་ཕྱིར། རྟགས་ཁས། ལྷས་བྱིན་གྱི་སེམས་རྟོགས་པའི་རྗེས་སུ་དཔག་པའི་
ཚད་མ་མེད་པར་ཐལ། སྒྲ་རྟོགས་པའི་རྗེས་དཔག་མེད་པའི་ཕྱིར།:|:འདོད་པར་མི་ནུས་
པ་ཡིན་པར་ཐལ། དུ་ལྡན་གྱི་ལའི་མེ་རྟོགས་པའི་རྗེས་དཔག་ཡོད་པའི་ཕྱིར་ཏེ། དུ་ལྡན་
ལའི་མེ་དེ་དུ་ལྡན་གྱི་ལ་ལ་མེ་ཡོད་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། ཆོས་
དེ་ཡོད་པར་རྟོགས་པའི་རྗེས་དཔག་གིས་ཆོས་དེ་མ་རྟོགས་པར་ཐལ། ཆོས་དེ་ཡོད་
པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། སྒྲ་མི་རྟག་རྟོགས་ཀྱི་རྗེས་
དཔག་གིས་སྒྲ་མ་རྟོགས་པའི་ཕྱིར། འདོད་ན། རང་གི་གཞལ་བྱ་ཡོད་པར་རྟོགས་པའི་
རྗེས་དཔག་གིས་རང་གི་གཞལ་བྱ་མ་རྟོགས་པར་ཐལ། རང་གི་གཞལ་བྱ་ཡོད་པར་
རྟོགས་རྗེས་དཔག་གི་གཞལ་བྱ་ཡོད་པའི་ཕྱིར། འདོད་མི་ནུས་པར་ཐལ། རང་གི་
གཞལ་བྱ་ཡོད་པར་རྟོགས་པའི་རྗེས་དཔག་དེ། རང་གི་གཞལ་བྱ་ལ་ཚད་མ་ཡིན་པའི་
ཕྱིར། ཡང་ན། འཁྲི་ཚུལ་འདི་ལྟར་བརྗོད་དེ། ཆོས་དེ་ཡོད་པར་རྟོགས་ན་ཆོས་དེ་
རྟོགས་པས་ཁྱབ་པར་ཐལ། སྒྲ་མི་རྟག་རྟོགས་ཀྱི་རྗེས་དཔག་གིས་སྒྲ་རྟོགས་པའི་ཕྱིར།
འདོད་ན། མདུན་གྱི་སྐྱེས་བུ་ལན་འདེབས་པ་ཆོས་ཅན། མདུན་གྱི་སྐྱེས་བུ་ལན་
འདེབས་པ་དེའི་གཞལ་བྱ་མིན་པ་རྟོགས་པར་ཐལ། དེའི་གཞལ་བྱ་མིན་པ་ཡོད་པར་
རྟོགས་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པའི་གཞལ་བྱ་མ་ཡིན་པ་
དེ།དེའི་གཞལ་བྱ་མ་ཡིན་པར་ཐལ། གཞི་གྲུབ་པའི་ཕྱིར། ཆོས་དེ་ཡོད་པར་རྟོགས་
པའི་རྗེས་དཔག་ཆོས་དེ་ལ་བཅདཤེས་ཡིན་པར་ཐལ། ཆོས་དེ་ཡོད་པའི་ཕྱིར། ཞེས་
-290-

པའི་ཐལ་འགྱུར་ལ་ཁྱབ་པ་ཡོད་པར་ཐལ། སྒྲ་མི་རྟག་རྟོགས་ཀྱི་རྗེས་དཔག་སྒྲ་ལ་བཅད་
ཤེས་ཡིན་པའི་ཕྱིར། འདོད་ན། རང་གི་གཞལ་བྱ་ཡོད་པར་རྟོགས་པའི་རྗེས་དཔག་
རང་གི་གཞལ་བྱ་ལ་བཅད་ཤེས་ཡིན་པར་ཐལ་ལོ། བྱང་འཕགས་ཀྱི་རྒྱུད་ཀྱི་མངོན་
སུམ་ཆོས་ཅན། རྣམ་མཁྱེན་རྟོགས་པར་ཐལ། རྣམ་མཁྱེན་དང་མི་རྟག་པའི་ཚོགས་
དོན་རྟོགས་པའི་ཕྱིར་ཏེ། རྣམ་མཁྱེན་རྟག་པ་མ་ཡིན་པར་རྟོགས་པའི་མངོན་སུམ་ཚད་
མ་ཡིན་པའི་ཕྱིར། རྩ་བར་འདོད་ན། བྱང་འཕགས་ཀྱི་རྒྱུད་ཀྱི་རྣལ་འབྱོར་མངོན་སུམ་
ཆོས་ཅན། །རྣམ་མཁྱེན་མ་རྟོགས་པར་ཐལ། སློབ་པའི་རྒྱུད་ཀྱི་མངོན་སུམ་ཡིན་པའི་
ཕྱིར། ཁྱབ་སྟེ། རྣལ་འབྱོར་རྟོག་པ་བསམ་མི་ཁྱབ། ཞེས་སོགས་ལ་བརྗོད་བྱ་ཡོད་པའི་
ཕྱིར། འབྲས་རྟོག་དང་པོའི་གཞུང་མདོ་སེམས་ཐུན་མོང་བ་ལ་སྦྱོར་རིགས་པར་ཐལ།
ཚད་འབྲས་ཀྱི་རྣམ་བཞག་འཐད་པའི་ཕྱིར། འདོད་ན། མ་ཡིན་པར་ཐལ། དེ་མདོ་སྡེ་པ་
ཁོ་ན་ལ་སྦྱར་བར་བྱ་བ་ཡིན་པའི་ཕྱིར་ཏེ། མདོ་སྡེ་པ་ཁོ་ནའི་ཚད་འབྲས་ཀྱི་རྣམ་བཞག་
སྟོན་པའི་མངོན་སུམ་གྱི་ལེའུའི་གཞུང་ཡོད་པའི་ཕྱིར་ཏེ། མངོན་སུམ་རྟོག་དང་བྲལ་
བར་ནི། ཞེས་པའི་གཞུང་འདིས། དངོས་སུ་བསྟན་པའི་མངོན་སུམ་གྱི་ཚད་འབྲས་ཀྱི་
རྣམ་བཞག་བསྟན་བྱའི་གཙོ་བོར་བྱེད་པའི་རྣམ་འགྲེལ་གྱི་རང་གཞུང་ཡོད་པའི་ཕྱིར་ཞེ་
།འབྲས་རྟོག་དང་པོའི་གཞུང་མདོ་སེམས་ཐུན་མོང་བ་ལ་སྦྱོར་རིགས་པར་ཐལ།
མདོ་སེམས་ཐུན་མོང་བའི་ཚད་འབྲས་ཀྱི་རྣམ་བཞག་བསྟན་བྱའི་གཙོ་བོར་བྱེད་པའི་
རྣམ་འགྲེལ་གྱི་གཞུང་ཡོད་པའི་ཕྱིར་ཏེ། ཚད་མ་སླུ་མེད་ཅན་ཤེས་པ། ཞེས་པའི་
གཞུང་གིས། བསྟན་པའི་ཚད་མ་དེའི་ཚད་འབྲས་ཀྱི་རྣམ་བཞག་བསྟན་བྱའི་གཙོ་བོར་
བྱེད་པའི་རྣམ་འགྲེལ་གྱི་གཞུང་ཡོད་པའི་ཕྱིར། རྩ་བའི་གསལ་བ་ཁས། གཞུང་འདི་
མདོ་སེམས་ཐུན་མོང་བ་ལ་སྦྱོར་རིགས་པར་ཐལ། འདིར་ཚད་མ་དང་འབྲས་བུ་རྫས་
-291 ~

གཞན་དུ་འཛིན་པའི་ལོག་རྟོག་དགག་བྱའི་གཙོ་བོར་བྱེད་པའི་ཕྱིར། ཁྱབ་སྟེ། དེ་འདྲ་
བའི་ལོག་རྟོག་མདོ་སེམས་གཉིས་ཀྱིས་ཐུན་མོང་དུ་དགག་དགོས་པའི་ཕྱིར། མདོ་
སེམས་ཐུན་མོང་བའི་གཞུང་མེད་པར་ཐལ། འདི་ཉིད་མདོ་སེམས་ཐུན་མོང་བའི་གཞུང་
མ་ཡིན་པའི་ཕྱིར། ཁོ་ན་རེ། མདོ་སྡེ་པའི་ཐུན་མོང་མ་ཡིན་པའི་རང་གཞུང་རྣམ་དག་
མེད་པར་ཐལ། འདི་རྣམས་མདོ་སྡེ་པའི་རང་གཞུང་མ་ཡིན་པའི་ཕྱིར་ཞེ་ན། མ་ཁྱབ་
པར་ཐལ། ཕྱི་དོན་བསྟན་བྱའི་གཙོ་བོར་བྱེད་པའི་རྣམ་འགྲེལ་གྱི་གཞུང་རྣམས་མདོ་སྡེ་
པའི་གཞུང་ཡིན་པའི་ཕྱིར། མཁས་པ་ཁ་ཅིག་ན་རེ། རྣམ་འགྲེལ་གྱི་རང་གཞུང་ཡིན་
ན། ཕྱི་དོན་བསྟན་བྱའི་གཙོ་བོར་མི་བྱེད་པས་ཁྱབ་བོ་ཞེས་གསུངས། འབྱུང་སེམས་
ཐ་དད་ཉིད་ཕྱིར་རོ། །ཞེས་པ་དང་། མངོན་སུམ་གང་ཡིན་འདི་ཉིད་དོ། །ཞེས་པ་དང་།
རྒྱུ་གཞན་དག་ནི་ཡོད་ན་ཡང་། དབང་པོའི་བློ་རྣམས་མེད་པའི་ཕྱིར། ཞེས་སོགས་
དང་། ཕྱི་རོལ་ལ་ནི་བརྟེན་ནས་སུ། །ཚུལ་གཉིས་བརྗོད་ཡིན། ཞེས་སོགས་ཀྱི་གཞུང་
དོན་མ་གྲུབ་པར་ཐལ། ཕྱི་དོན་ཡོད་པར་སྟོན་པའི་རྣམ་འགྲེལ་གྱི་རང་གཞུང་མེད་པའི་
ཕྱིར། མཁས་པའི་དབང་པོ་ཁ་ཅིག་གཞུང་འདིའི་དངོས་ཀྱི་བསྟན་བྱའི་གཙོ་བོར་གྱུར་
པའི་ཚད་འབྲས་ལ་མངོན་སུམ་གྱི་ཚད་འབྲས་ཀྱིས་ཁྱབ་ཅེས་གསུངས། འབྲས་རྟོག་
གཉིས་པའི་དངོས་ཀྱི་བསྟན་བྱའི་གཙོ་བོར་གྱུར་པའི་ཚད་འབྲས་ལ་མངོན་སུམ་གྱིས་
ཁྱབ་པར་ཐལ། དམ་བཅའ་དེ་རིགས་པའི་ཕྱིར། འདོད་ན། ཤེས་པའི་བདག་ཉིད་དུ་
གྱུར་པའི་གཟུགས་བདེན་གྲུབ་ཏུ་རྟོགས་པའི་གཟུང་རྣམ་གཞལ་བྱ། དེ་མྱོང་འཛིན་རྣམ་
ཚད་མ། དེ་མྱོང་རང་རིག་འབྲས་བུར་བྱས་པའི་ཚད་འབྲས་ཀྱི་རྣམ་བཞག་ཆོས་ཅན།
མངོན་སུམ་གྱི་ཚད་འབྲས་ཡིན་པར་ཐལ། འབྲས་རྟོག་གཉིས་པའི་དངོས་ཀྱི་བསྟན་
བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་བཞག་ཡིན་པའི་ཕྱིར་ཏེ། སེམས་ཙམ་
~292 ~

པའི་ཐུན་མོང་མ་ཡིན་པའི་རང་རིག་གི་ཚད་འབྲས་ཡིན་པའི་ཕྱིར། རྩ་བར་འདོད་ན།
ཡོད་པར་ཐལ། མངོན་སུམ་གྱི་ཚད་འབྲས་ཀྱི་རྣམ་བཞག་ཡིན་པའི་ཕྱིར། རང་གི་
ལུགས་ལ་འབྲས་རྟོག་དང་པོའི་གཞུང་རྣམས་ཀྱིས་མདོ་སེམས་ཐུན་མོང་བའི་ཚད་
འབྲས་དངོས་ཀྱི་བསྟན་བྱའི་གཙོ་བོར་བྱེད་ཀྱང་། ཕྱི་དོན་རྟོགས་པའི་ཚད་འབྲས་དངོས་
སུ་བསྟན་ཏེ། དེ་ལྟར་འབྲས་རྟོག་གཉིས་པའི་མཚམས་སྦྱར་གྱི་འགྲེལ་པ་རྣམས་དང་།
གང་ཚེ་རྣམ་རིག་རྒྱུ་ཡི་ཡུལ་ཞེས་པའི་ལྷ་ཤཱཀ་གི་འགྲེལ་པ་ལས་གྲུབ་པའི་ཕྱིར། གང་
ཚེ་རྣམ་རིག་རྒྱུ་ཡི་ཡུལ། ཞེས་སོགས། འབྲས་རྟོག་དང་པོའི་མཇུག་བསྡད་མིན་ཏེ།
སྒྲོ་འདོགས་པས་ནི་འཇུག་ཕྱིར་རོ། །ཞེས་པ་ཡན་གྱི་འབྲས་རྟོག་དང་པོ་རྫོགས་པའི་
ཕྱིར་ཞེ་ན། གཞུང་དེས། ཕྱི་དོན་རྟོགས་པའི་ཚད་མ་བསྟན་བྱའི་གཙོ་བོར་མི་བྱེད་པར་
ཐལ། ཕྱི་དོན་རྟོགས་པའི་ཚད་མ་བསྟན་བྱའི་གཙོ་བོར་བྱེད་པའི་གཞུང་། སྒྲོ་འདོགས་
པས་ནི་འཇུག་ཕྱིར་རོ། ཞེས་པ་ཡན་གྱི་རྫོགས་པའི་ཕྱིར། རྟགས་ཁྱབ་ཁས། འདོད་ན།
གཞུང་དེའི་ཐད་ཀྱི་ཤཱཀྱའི་འགྲེལ་པ་དང༌། རྒྱལ་ཚབ་དམ་པའི་གསུང་རབ་ཀྱི་དགོངས་
པ་རྣམས་ལས་ཕྱི་རོལ་དུ་གྱུར་པས་འཁུམས་ཤིག ༈ དེ་ཕྱིར་གཅིག་ལ་ཚུལ་གཉིས་
ཡོད། ཅེས་པའི་སྐབས་སུ་འབྲས་རྟོག་གཉིས་པའི་དངོས་ཀྱི་བསྟན་བྱའི་གཙོ་བོར་
གྱུར་པའི་ཚད་འབྲས་ཀྱི་རྣམ་བཞག་ཡིན་ན། གཞན་རིག་གི་ཚད་འབྲས་ཡིན་པས་
ཁྱབ་སྟེ། གཉིས་པའི་འབྲས་བུ་དང་། འབྲས་རྟོག་གསུམ་པའི་འབྲས་བུ་དོན་གཅིག་
པའི་ཕྱིར། སློབ་དཔོན་རྒྱལ་དབང་བློའི་འགྲེལ་པར་དེ་ཉིད་ཀྱི་ཕྱིར། མདོ་ཚིག་གཅིག་
གིས་འབྲས་བུའི་ཁྱད་པར་གཉིས་ཀ་བསྟན་པར་བཞེད་པས་ཞེས་བཤད་པའི་ཕྱིར་ཞེ་
ན། ཡང་ན་རང་རིག་འབྲས་བུ་སྟེ། ཞེས་སོགས་ཀྱི་དངོས་ཀྱི་བསྟན་བྱའི་གཙོ་བོར་
གྱུར་པའི་རང་རིག་མཚན་ཉིད་པ་མེད་པར་ཐལ། འབྲས་རྟོག་གཉིས་པའི་དངོས་ཀྱི་
~293-

བསྟན་བྱའི་གཙོ་བོར་གྱུར་པའི་རང་རིག་མེད་པའི་ཕྱིར། འདོད་མི་ནུས་ཏེ། རྟོག་གེ་
འབར་བ་ལས། འདིར་རྣམ་པར་ཤེས་པ་ནི་གཉིས་སུ་སྣང་བ་སྐྱེ་སྟེ། རང་སྣང་བ་དང་
ཡུལ་སྣང་བའོ། དེ་ལ་གཅིག་ནི་ཕྱི་རོལ་གྱི་ཡུལ་གྱི་རྣམ་པར་གྱུར་ནས་རང་སྣང་བའི་
རྣམ་ཤེས་ཀྱི་ཡུལ་དུ་འགྱུར་རོ། །ཞེས་ཕྱོགས་སྔ་མར་བཀོད་ནས་དེ་འགོག་པ་ལ།
ཡུལ་དུ་སྣང་ལས་གཞན་གྱུར་པའི། །སེམས་ཉིད་ཅི་འདྲ་བ་ཞིག་སྣང༌། །ཞེས་བཤད་
པའི་ཕྱིར། དེའི་དོན་ནི་གཉིས་སྣང་མཐའ་དག་དང་བྲལ་བའི་རང་རིག་ཡོད་པ་མིན་ཏེ།
ཚད་མས་མ་དམིགས་པའི་ཕྱིར་ཞེས་པའོ། རྩ་བའི་ཁྱབ་པ་ཡོད་དེ།རྟོག་གེ་འབར་བར་
ཕྱོགས་སྔ་མར་བཀོད་པའི་གཞུང་དེ་དང་འདིར་ཤེས་པ་ནི་གཉིས་སུ་སྣང་བ་སྐྱེ་སྟེ། རང་
གི་སྣང་བ་དང་། ཡུལ་གྱི་སྣང་བའོ། སྣང་བ་གཉིས་ལས་གང་རང་རིག་པ་དེ་ནི་འབྲས་
བུར་འགྱུར་རོ། ཞེས་པ་དོན་གཅིག་པའི་ཕྱིར། སྐབས་འདིའི་ཡུལ་སྣང་ཕྱི་རོལ་དོན་
སྣང་འབའ་ཞིག་ལ་བྱེད་རིགས་པར་ཐལ། རང་སྣང་རང་གི་བདག་ཉིད་ཙམ་སྣང་བ་ལ་
བྱེད་རིགས་པའི་ཕྱིར། རྟགས་ཁས། འདོད་ན། འབྲས་རྟོག་གཉིས་པའི་དངོས་ཀྱི་
བསྟན་བྱའི་གཙོ་བོར་གྱུར་པའི་ཚད་མ་ཡིན་ན། འཁྲུལ་ཤེས་ཡིན་པས་ཁྱབ་པ་ཡོད་
པར་ཐལ། འདོད་པའི་ཕྱིར། རྒྱལ་དབང་བློའི་འགྲེལ་པ་དང་མི་འགལ་ཏེ། རང་རིག་
འབྲས་བུ་ཡིན་པར་འདོད། ཅེས་པ་དང་། རང་ཉིད་ཉམས་མྱོང་འབྲས་ཡིན་རིགས།
ཞེས་པ་གཉིས་དོན་གཅིག་པ་ལ་དགོངས་པའི་ཕྱིར། མཁས་པ་ཁ་ཅིག་ན་རེ། འབྲས་
རྟོག་གཉིས་པའི་དངོས་ཀྱི་བསྟན་བྱའི་གཙོ་བོར་གྱུར་པའི་ཚད་འབྲས་ལ་རང་རིག་གིས་
ཁྱབ་བོ། ཞེས་གསུངས་འབྲས་རྟོག་གཉིས་པའི་གཞུང་རྣམས་ཀྱིས། ཤེས་པའི་བདག་
ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་དངོས་ཀྱི་བསྟན་བྱའི་གཙོ་བོར་
བྱེད་པར་ཐལ། དེས་ཕྱི་དོན་རྟོགས་པའི་ཚད་མ་དགག་བྱའི་གཙོ་བོར་བྱེད་པའི་ཕྱིར།
~294~

གསལ་བ་ཁས། མངོན་སུམ་སོ་སོར་རིག་བྱ་ཡང་། །དེ་ཡི་དོན་ནི་བདག་ཉིད་ཡིན།
ཞེས་པ་དང་། དེས་ན་གཞན་རིག་མེད་པའི་ཕྱིར། །རང་རིག་འབྲས་བུ་ཡིན་པར་འདོད།
ཅེས་སོགས་ཀྱི་བསྟན་དོན་མ་གྲུབ་པར་ཐལ། འབྲས་རྟོག་གཉིས་པའི་དངོས་ཀྱི་བསྟན་
བྱའི་གཙོ་བོར་གྱུར་བའི་གཞན་རིག་གི་ཚད་མ་མེད་པའི་ཕྱིར། གཟུང་རྣམ་གཞལ་བྱ།
འཛིན་རྣམ་ཚད་མ། རང་རིག་འབྲས་བུ། ·ཤེས་པའི་བདག་ཉིད་དུ་གྱུར་པའི་སྔོན་པོ་
རྟོགས་པའི་གཟུང་རྣམ་གཞལ་བྱ། དེ་མྱོང་འཛིན་རྣམ་ཚད་མ། དེ་མྱོང་རང་རིག་
འབྲས་བུ། ཤེས་པའི་བདག་ཉིད་དུ་གྱུར་པའི་སྔོན་པོ་རྟོགས་པའི་གཟུང་རྣམ་བདེན་
གྲུབ་གཞལ་བྱ། དེ་མྱོང་འཛིན་རྣམ་ཚད་མ།: དེ་མྱོང་རང་རིག་འབྲས་བུར་བྱེད་པའི་
ཚད་འབྲས་རྣམས། འདིའི་དངོས་ཀྱི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་
རྣམ་བཞག་ཡིན་ནོ་ཞེ་ན། དང་པོ་གཉིས་མི་འཐད་དེ། དེ་ལྟ་བུའི་ཚད་འབྲས་ཀྱི་རྣམ་
བཞག་སློབ་དཔོན་སེང་གེ་བཟང་པོས་ཀྱང་བཞེད་པའི་ཕྱིར་ཏེ། སྔོན་པོ་དང་དེའི་བློ་
དག་ལྷན་ཅིག་དམིགས་པ་ངེས་པའི་ཕྱིར་ཞེས་སོགས་དང༌། འགྲེལ་ཆེན་ལས་ཀྱང་།
དམིགས་པ་མངོན་སུམ་མ་ཡིན་ན། །དོན་མཐོང་རབ་ཏུ་འགྲུབ་མི་འགྱུར། ཞེས་བྱ་
བས། ཕྱོགས་ཀྱི་ཆོས་མ་གྲུབ་བ་ཡང་མིན་ཏེ། ཞེས་སོགས་བཤད་པའི་ཕྱིར།
དམིགས་པ་མངོན་སུམ་མ་ཡིན་ན། །དོན་མཐོང་རབ་ཏུ་འགྲུབ་མི་འགྱུར། ཞེས་པ་ནི།
རང་རིག་སྒྲབ་པའི་རྣམ་ངེས་ཀྱི་གཞུང་དྲངས་པའོ། །གཟུང་རྣམ་ཆོས་ཅན། ཁྱོད་
གཞལ་བྱ། ཁྱོད་མྱོང་འཛིན་རྣམ་ཚད་མ། ཁྱོད་མྱོང་རང་རིག་འབྲས་བུར་བྱེད་པའི་
ཚད་འབྲས་ཀྱི་རྣམ་བཞག་འཐད་དེ། ཁྱོད་ཤེས་པ་ཡིན་པའི་ཕྱིར། ཞེས་སྦྱོར་བ་འགོད་
པ་ནི། གཟུང་རྣམ་གཞལ་བྱར་བྱས་པའི་ཚད་འབྲས་ཀྱི་རྣམ་བཞག་གཞུང་འདིའི་དངོས་
ཀྱི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་བཞག་ཡིན་པར་ཐལ། སྦྱོར་བ་
~295 ~

དེ་གཞུང་དེའི་དོན་སྦྱོར་ཡིན་པའི་ཕྱིར། གཞན་ཡང་། གྲངས་ཅན་གྱི་རྒྱུད་ཀྱི་བདེ་བ་
ཆོས་ཅན། ཁྱོད་གཞལ་བྱ། ཁྱོད་མྱོང་འཛིན་རྣམ་ཚད་མ། ཁྱོད་མྱོང་རང་རིག་འབྲས་
བུར་བྱས་པའི་ཚད་འབྲས་ཀྱི་རྣམ་བཞག་འཐད་པར་ཐལ། ཁྱོད་ཤེས་པ་ཡིན་པའི་ཕྱིར།
འདོད་ན། གྲངས་ཅན་གྱི་རྒྱུད་ཀྱི་བདེ་བ་ཉམས་སུ་མྱོང་བའི་རང་རིག་དེ་ཆོས་ཅན།
གྲངས་ཅན་གྱི་རྒྱུད་ཀྱི་བདེ་བ་རིག་པར་རྟོགས་པར་ཐལ། དེ་བདེ་བར་རྟོགས་པའི་
ཕྱིར། རྟགས་ཁས། །ཁྱབ་སྟེ། སིམ་པ་མྱོང་བས་རབ་ཏུ་ཕྱེ་བའི་རིག་པ། བདེ་བའི་
མཚན་ཉིད་ཡིན་པའི་ཕྱིར། རྩ་བར་འདོད་མི་ནུས་ཏེ། གྲངས་ཅན་གྱི་བློ་བདེ་སེམས་
མེད་བེམ་པོར་འདོད་པའི་ཕྱིར། ༈ ཕྱི་རོལ་དོན་ནི་ཡོད་ན་ཡང་། ཞེས་པའི་སྐབས་སུ།
མདོ་སྡེ་པས། ཕྱི་རོལ་དོན་དུ་འདོད་པའི་གཟུགས་སོགས་གཞལ་བྱ། རང་ཡུལ་གྱི་
རྣམ་པར་ཤར་ནས་གཟུགས་ལ་གསར་དུ་མི་སླུ་བའི་རིག་པ་ཚད་མ། ཤེས་པའི་བདག་
ཉིད་དུ་གྱུར་པའི་གཟུགས་རྟོགས་པའི་ཚད་མ་འབྲས་བུ། ཞེས་གསུངས། མདོ་སྡེ་པའི་
གཟུགས་འཛིན་མངོན་སུམ་ཆོས་ཅན། འབྲས་བུ་དེར་ཐལ། ཚད་མ་དེའི་ཕྱིར། འདོད་
ན། གཟུགས་ཤེས་པའི་བདག་ཉིད་དུ་རྟོགས་པར་ཐལ། འདོད་པའི་ཕྱིར། མདོ་སྡེ་པ་
ཆོས་ཅན། ཤེས་པའི་བདག་ཉིད་དུ་གྱུར་པའི་གཟུགས་མ་རྟོགས་པར་ཐལ། དེ་མེད་
པར་བདེན་ཞེན་གྱིས་འདོད་པའི་ཕྱིར་ཞེ་ན། འོ་ན། ཤེས་པའི་བདག་ཉིད་དུ་གྱུར་པའི་
ཆོས་དེ་རྟོགས་ན། ཆོས་དེ་ཤེས་པའི་བདག་ཉིད་དུ་རྟོགས་པས་ཁྱབ་པ་ཡོད་པར་ཐལ།
ཤེས་པའི་བདག་ཉིད་དུ་གྱུར་པའི་གཟུགས་རྟོགས་ན། གཟུགས་ཤེས་པའི་བདག་ཉིད་
དུ་རྟོགས་དགོས་པའི་ཕྱིར། རྟགས་ཁས། འདོད་ན། མདོ་སྡེ་པ་ཆོས་ཅན། མདོ་སྡེ་པའི་
རང་གཞུང་ཤེས་པའི་བདག་ཉིད་དུ་རྟོགས་པར་ཐལ། ཤེས་པའི་བདག་ཉིད་དུ་གྱུར་པའི་
རང་གཞུང་རྟོགས་པའི་ཕྱིར། མ་གྲུབ་ན། ཤེས་པའི་བདག་ཉིད་དུ་གྱུར་པའི་མདོ་སྡེ་
~ 296 ~

བའི་རང་གཞུང་ཆོས་ཅན། མདོ་སྡེ་པས་རྟོགས་པས་ཐལ། མདོ་སྡེ་པའི་རང་གཞུང་
ཡིན་པའི་ཕྱིར། མདོ་སྡེ་པ་ཆོས་ཅན། མདོ་སྡེ་པའི་གཞུང་ཤེས་པའི་བདག་ཉིད་དུ་ཁས་
ལེན་པར་ཐལ། ཤེས་པའི་བདག་ཉིད་དུ་གྱུར་པའི་མདོ་སྡེ་པའི་རང་གཞུང་ཁས་ལེན་
པའི་ཕྱིར་རོ། ཁྱབ་པ་ཁས། གཟུགས་མེད་པར་བདེན་ཞེན་གྱི་འདོད་པའི་རྒོལ་བ་
ཆོས་ཅན། གཟུགས་མ་རྟོགས་པར་ཐལ། གཟུགས་མེད་པར་བདེན་ཞེན་གྱི་འདོད་
པའི་ཕྱིར། ཁྱབ་པ་ཁས། འདོད་མི་ནུས་ཏེ། རྒོལ་བ་དེའི་རྒྱུད་ལ་གཟུགས་འཛིན་
དབང་མངོན་ཚད་མ་ཡོད་པའི་ཕྱིར། རྒྱང་འཕེན་ཆོས་ཅན། རྗེས་དཔག་གི་གཞལ་བྱ་
མ་རྟོགས་པར་ཐལ། དེའི་གཞལ་བྱ་མེད་པར་བདེན་ཞེན་གྱི་འདོད་པའི་ཕྱིར། ཁྱབ་པ་
ཁས། ཡང་ན། གཟུགས་རྟོགས་ན་ཤེས་པའི་བདག་ཉིད་ཀྱི་ཁྱད་པར་དུ་བྱས་པའི་
གཟུགས་རྟོགས་པས་ཁྱབ་པར་ཐལ། གཟུགས་རྟོགས་ན་ཤེས་པའི་བདག་ཉིད་དུ་གྱུར་
པའི་གཟུགས་རྟོགས་པས་ཁྱབ་པའི་ཕྱིར། འདོད་ན། མདོ་སྡེ་པ་ཆོས་ཅན། གཟུགས་
ཤེས་པའི་བདག་ཉིད་དུ་རྟོགས་པར་ཐལ། ཤེས་པའི་བདག་ཉིད་ཀྱི་ཁྱད་པར་དུ་བྱས་
པའི་གཟུགས་རྟོགས་པའི་ཕྱིར། ཁྱབ་པར་ཐལ། ཤེས་པའི་བདག་ཉིད་ཀྱི་ཁྱད་པར་དུ་
བྱས་པའི་གཟུགས་དེ་གཟུགས་ཤེས་པའི་བདག་ཉིད་དུ་སྒྲུབ་པའི་བསྒྲུབ་བྱ་ཡང་དག་
ཡིན་པའི་ཕྱིར། སེམས་ཅན་ལ་དམིགས་པའི་སྙིང་རྗེ་ཡིན་ན། དམིགས་པ་མེད་པ་ལ་
དམིགས་པའི་སྙིང་རྗེ་ཡིན་དགོས་པར་ཐལ། སེམས་ཅན་ལ་དམིགས་ན། ཆོས་ཀྱི་
བདག་མེད་ཀྱི་ཁྱད་པར་དུ་བྱས་པའི་སེམས་ཅན་ལ་དམིགས་པས་ཁྱབ་པའི་ཕྱིར། འདོད་
པར་མི་ནུས་ཏེ། དམིགས་པ་མེད་པ་ལ་དམིགས་པའི་སྙིང་རྗེ་ནི། ཉན་རང་དང་ཕྱི་
རོལ་པའི་རྒྱུད་ལ་མེད་པར་བྱང་ས་ལས་གསལ་བར་བཤད་པ་མཆོད་བརྗོད་ཀྱི་སྐབས་
སུ་བསྟན་ཟིན་པའི་ཕྱིར། འགའ་ཞིག་ལ་འགལ་འདུ་འདི་ལྟར་ཡོད་དེ། ཤེས་པའི་
~297-

བདག་ཉིད་ཀྱི་ཁྱད་པར་དུ་བྱས་པའི་གཟུགས་རྟོགས་ན། ཤེས་པའི་བདག་ཉིད་དུ་གྱུར་
པའི་གཟུགས་རྟོགས་པས་ཁྱབ་པ་ཡོད་པར་ཐལ། ཤེས་པའི་བདག་ཉིད་ཀྱི་ཁྱད་པར་
དུ་བྱས་པའི་གཟུགས་རྟོགས་པའི་གང་ཟག་ཡིན་ན། ཤེས་པའི་བདག་ཉིད་དུ་གྱུར་པའི་
གཟུགས་རྟོགས་དགོས་པའི་ཕྱིར། འདོད་ན་འགྲིག གཟུགས་ཤེས་པའི་བདག་ཉིད་དུ་
རྟོགས་པའི་རྗེས་དཔག་ཆོས་ཅན། ཤེས་པའི་བདག་ཉིད་ཀྱི་ཁྱད་པར་དུ་བྱས་པའི་
གཟུགས་རྟོགས་པར་ཐལ། གཟུགས་ཤེས་པའི་བདག་ཉིད་དུ་རྟོགས་པའི་ཕྱིར། འདོད་
ན་འགྲིག ཤེས་པའི་བདག་ཉིད་དུ་གྱུར་པའི་གཟུགས་རྟོགས་པར་ཐལ། ཤེས་པའི་
བདག་ཉིད་ཀྱི་ཁྱད་པར་དུ་བྱས་པའི་གཟུགས་རྟོགས་པའི་ཕྱིར། འདོད་ན་འགྲིག དེ་
ཆོས་ཅན། གཟུགས་རྟོགས་པར་ཐལ། ཤེས་པའི་བདག་ཉིད་དུ་གྱུར་པའི་གཟུགས་
རྟོགས་པའི་ཕྱིར། རྟགས་གསལ་དངོས། མ་ཁྱབ་ན། རང་གི་ཚད་འབྲས་ཁས་བླངས་
པ་དང་འགལ་ལོ། །རང་ཡུལ་གྱི་རྣམ་པ་ཤར་ནས་གཟུགས་ལ་གསར་དུ་མི་སླུ་བའི་
རིག་པ་ཆོས་ཅན། སེམས་ཙམ་པ་ཁོ་ནའི་ཚད་འབྲས་གཞལ་གསུམ་གྱི་ནང་ཚན་དུ་
གྱུར་པའི་ཚད་མ་ཡིན་པར་ཐལ། གསུམ་པའི་དངོས་ཀྱི་བསྟན་བྱའི་གཙོ་བོར་གྱུར་
པའི་ཚད་འབྲས་གཞལ་གསུམ་གྱི་འཇོག་བྱེད་ཚད་མ་ཡིན་པ་གང་ཞིག གསུམ་པའི་
དངོས་ཀྱི་བསྟན་བྱའི་གཙོ་བོར་གྱུར་པའི་ཚད་འབྲས་ལ་སེམས་ཙམ་པ་ཁོ་ནའི་ཚད་
འབྲས་ཀྱིས་ཁྱབ་པའི་ཕྱིར། འདོད་པར་མི་ནུས་ཏེ། མདོ་སེམས་ཐུན་མོང་བའི་ཚད་
འབྲས་གཞལ་གསུམ་གྱི་ནང་ཚན་དུ་གྱུར་པའི་འཇོག་བྱེད་ཚད་མ་ཡིན་པའི་ཕྱིར་ཏེ།
གཟུགས་རྟོགས་པའི་ཚད་མའི་མཚན་ཉིད་ཡིན་པའི་ཕྱིར། ཤེས་པའི་བདག་ཉིད་དུ་
གྱུར་པའི་གཟུགས་རྟོགས་པའི་ཚད་མ་ཆོས་ཅན། ཁྱོད་ཀྱི་མཚན་ཉིད་ཡིན་ན། གཟུགས་
རྟོགས་པའི་ཚད་མའི་མཚན་ཉིད་ཡིན་དགོས་པར་ཐལ། གཟུགས་རྟོགས་པའི་ཚད་
~298~

མའི་མཚན་ཉིད་ཡིན་ན། ཁྱོད་ཀྱི་མཚན་ཉིད་ཡིན་དགོས་པའི་ཕྱིར། གཏན་ཚིགས་
ཁས། འདོད་ན། ཤེས་པའི་བདག་ཉིད་དུ་གྱུར་པའི་གཟུགས་ལ་གསར་དུ་མི་སླུ་བའི་
རིག་པ་ཆོས་ཅན། གཟུགས་རྟོགས་པའི་ཚད་མའི་མཚན་ཉིད་ཡིན་པར་ཐལ། ཤེས་
པའི་བདག་ཉིད་དུ་གྱུར་པའི་གཟུགས་རྟོགས་པའི་ཚད་མའི་མཚན་ཉིད་ཡིན་པའི་ཕྱིར།
གཏན་ཚིགས་གྲུབ་སྟེ། གསར་དུ་མི་སླུ་བའི་རིག་པ་ཚད་མའི་མཚན་ཉིད་ཡིན་པའི་
ཕྱིར། འདོད་མི་ནུས་ཏེ། མདོ་སྡེ་པ་རྣམས་ཀྱིས་ཤེས་པའི་བདག་ཉིད་དུ་གྱུར་པའི་
གཟུགས་ལ་གསར་དུ་མི་སླུ་བའི་རིག་པ་མེད་པར་འདོད་པའི་ཕྱིར། ཤེས་པའི་བདག་
ཉིད་དུ་གྱུར་པའི་གཟུགས་རྟོགས་པའི་ཚད་མ་ཆོས་ཅན། སློབ་དབོན་ཧ་རི་བྷ་ཊ་དེས་
ཁྱོད་ཡོད་པར་མི་འདོད་པར་ཐལ། ཁྱོད་སེམས་ཙམ་པའི་ཐུན་མོང་མ་ཡིན་པའི་ཚད་
འབྲས་ཀྱི་འབྲས་བུ་ཡིན་པའི་ཕྱིར། ཡང་མཁས་པ་ཁ་ཅིག གཟུགས་ཕྱི་རོལ་དོན་དུ་
ཞེན་པའི་རྟོག་ངོར། ཕྱི་རོལ་དོན་དུ་གྱུར་པའི་གཟུགས་གཞལ་བྱ། རྟོག་ངོ་དེར་ཕྱི་
རོལ་དོན་དུ་གྱུར་པའི་གཟུགས་ཀྱི་རྣམ་པ་ཤར་ནས་རྟོག་ངོ་དེར། ཕྱི་རོལ་དོན་དུ་གྱུར་
པའི་གཟུགས་ལ་གསར་དུ་མི་སླུ་བའི་རིག་པ་ཚད་མ། ཤེས་པའི་བདག་ཉིད་དུ་གྱུར་
པའི་གཟུགས་དངོས་སུ་རྟོགས་པའི་ཚད་མ་འབྲས་བུ་ཞེས་གསུངས། ཕྱི་རོལ་དོན་དུ་
གྱུར་པའི་གཟུགས་ཀྱི་རྣམ་པ་ཤར་ནས་ཕྱི་རོལ་དོན་དུ་གྱུར་པའི་གཟུགས་ལ་གསར་
དུ་མི་སླ་བའི་རིག་པ་ཆོས་ཅན། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་
རྟོགས་པའི་ཚད་མ་ཡིན་པར་ཐལ། གཟུགས་སོགས་ཕྱི་རོལ་དོན་དུ་ཞེན་པའི་རྟོག་
ངོར། ཕྱི་རོལ་དོན་དུ་གྱུར་པའི་གཟུགས་ཀྱི་རྣམ་པ་ཤར་ནས་ཕྱི་རོལ་དོན་དུ་གྱུར་པའི་
གཟུགས་ལ་གསར་དུ་མི་སླུ་བའི་རིག་པ་ཡིན་པའི་ཕྱིར། རྟགས་ཁྱབ་ཁས། གཟུགས་
ཕྱི་རོལ་དོན་དུ་ཞེན་པའི་རྟོག་ངོར། ཤེས་པའི་བདག་ཉིད་དུ་གྱུར་པའི་གཟུགས་དངོས་
-299-

རྟོགས་ཀྱི་ཚད་མ་ཡོད་པར་ཐལ། རྟོག་པ་དེའི་ངོར་སྔར་གྱི་ཚད་འབྲས་ཡོད་པའི་ཕྱིར།
གཏན་ཚིགས་ཁས། འདོད་ན། རྟོག་པ་དེའི་ངོར། གཟུགས་ཕྱི་རོལ་གྱི་དོན་མ་ཡིན་
པར་རྟོགས་པའི་ཚད་མ་ཡོད་པར་ཐལ་ལོ། །འདོད་ན། རྟོག་པ་དེའི་ངོར་ཕྱི་རོལ་དོན་དུ་
གྱུར་པའི་གཟུགས་གཞལ་བྱ་མ་ཡིན་པར་ཐལ་ལོ། ཁ་ཅིག་ན་རེ། ཤེས་པའི་བདག་
ཉིད་དུ་གྱུར་པའི་གཟུགས་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་
རིག་པ་ཚད་མ། དེ་དངོས་སུ་རྟོགས་པའི་ཚད་མ་འབྲས་བུ་ཞེས་ཟེར། ཤེས་པའི་
བདག་ཉིད་དུ་གྱུར་པའི་གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་སླུ་བའི་རིག་པ་
ཆོས་ཅན། མདོ་སྡེ་པ་དེས། ཁྱོད་ཀྱི་གཞལ་བྱ་དང༌། ཤེས་པའི་བདག་ཉིད་དུ་གྱུར་
པའི་གཟུགས་རྟོགས་པའི་ཚད་མའི་གཞལ་བྱ་འགལ་བར་འདོད་པར་ཐལ། དེ་ཚེ་དོན་
སྣང་འདི་ཉིད་ནི། །ཚད་ཡིན། ཞེས་པའི་གཞུང་གི་དངོས་ཀྱི་བསྟན་བྱའི་གཙོ་བོར་གྱུར་
པའི་འཇོག་བྱེད་ཚད་མ་ཡིན་པའི་ཕྱིར། གཏན་ཚིགས་ཁས། ཁྱབ་སྟེ། དོན་འཇོག་
དེ་ཡི་བདག་ཉིད་ཕྱིར། ཞེས་སོགས་དང༌། རང་ཉིད་ཉམས་མྱོང་འབྲས་ཡིན་རིགས།
ཞེས་པ་དང༌། དེ་ཚེ་དོན་སྣང་འདི་ཉིད་ནི། ཚད་ཡིན། ཞེས་སོགས་ལ་འགལ་སྤོང་གི་
གཞུང་ཡིན་པའི་ཕྱིར། གཟུགས་འཛིན་དབང་པོའི་མངོན་སུམ་ལ་གཟུགས་ཀྱི་རང་
འདྲའི་རྣམ་པ་དངོས་སུ་མ་གཏད་དེ། དེ་ལྟར་གཏད་ན། གཟུགས་དེ་འདོད་མི་འདོད་
ཀྱི་གཞི་མཐུན་དུ་ཐལ་བའི་སྐྱོན་ཡོད་པའི་ཕྱིར་ཞེ་ན། ཡིད་འོང་དང་ཡིད་མི་འོང་འགལ་
བར་ཐལ། སྦྱོར་བ་དེ་འཐད་པའི་ཕྱིར། འདོད་ན། དངུལ་བུམ་ཆོས་ཅན། ཡིད་འོང་
མ་ཡིན་པར་ཐལ། ཡིད་མི་འོང་ཡིན་པའི་ཕྱིར་ཏེ། གསེར་བུམ་ལ་ལྟོས་ཏེ་ཡིད་མི་
འོང་ཡིན་པའི་ཕྱིར། འདོད་པར་མི་ནུས་ཏེ། ཟངས་བུམ་ལ་ལྟོས་ཏེ་ཡིད་འོང་ཡིན་
པའི་ཕྱིར། དེ་ཁྱེར། ཤེས་བྱ་ཆོས་ཅན། གཟུགས་ཡིད་འོང་དུ་《སྣང་བའི་མངོན་སུམ་
~300 ~

ཚད་མ་དང༌། གཟུགས་ཡིད་མི་འོང་དུ་སྣང་བའི་མངོན་སུམ་ཚད་མ་གཞི་མ་གྲུབ་
པར་ཐལ། གཟུགས་དེ་ཡིད་འོང་དང་ཡིད་མི་འོང་གི་གཞི་མཐུན་དུ་མི་རིགས་པའི་
ཕྱིར། འདོད་ན། ལྷས་བྱིན་གཅིག་ཉིད་ལ་ལྟ་བའི་ལྷས་བྱིན་གྱི་དགྲ་དང་གཉེན་གྱི་མིག་
ཤེས་ཚད་མ་མ་ཡིན་པར་ཐལ། འདོད་པའི་ཕྱིར། ཆུ་ཀླུང་རྣག་ཁྲག་ཏུ་སྣང་བའི་ཡི་
དྭགས་ཀྱི་དབང་མངོན་དང་། བདུད་རྩིར་སྣང་བའི་ལྷའི་དབང་མངོན་ཚད་མ་མ་ཡིན་
པར་ཐལ། གཟུགས་ཡིད་འོང་དང་མི་འོང་དུ་སྣང་བའི་མངོན་སུམ་ཚད་མ་མ་ཡིན་པའི་
ཕྱིར། འདོད་མི་ནུས་ཏེ། ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང༌། །ལྷ་
རྣམས་ཅི་ལྟར་རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་
པར་འདོད་པ་ཡིན། ཞེས་དང་། དེའི་འགྲེལ་པར་དགེ་བསྙེན་བཙུན་པས། ཆུ་ཀླུང་གི་
དངོས་པོ་ལ་རང་རང་གི་ལས་ཀྱི་རྣམ་པར་སྨིན་པའི་དབང་གིས་ཡི་དྭགས་ཀྱིས་རྣག་ལ་
སོགས་པས་གང་བར་མཐོང་བ་དང༌། དེ་ཉིད་ལ། དུད་འགྲོ་ཉ་ལ་སོགས་པས་གནས་
བསིལ་ཀྱི་བློས་གནས་པར་བྱེད་པ་དང་། མི་རྣམས་ནི་མངར་བ་དང་། དྭངས་པ་དང་།
བའི་ཆུར་རྟོགས་ཤིང་ཁྲུས་བྱེད་དོ། འཐུང་ངོ༌། དེར་འཇུག་གོ ནམ་མཁའ་མཐའ་
ཡས་སྐྱེ་མཆེད་ལ་སྙོམས་པར་ཞུགས་པའི་ལྷ་རྣམས་ཀྱིས་ནི་ནམ་མཁར་མཐོང་སྟེ། །
གཟུགས་ཀྱི་འདུ་ཤེས་རྣམ་པར་བཞིག་པའི་ཕྱིར་རོ། །ཞེས་གསུངས་པའི་ཕྱིར་དང་།
ཉི་ཤུ་པ་ལས། ཀླུང་ལ་རྣག་ལ་སོགས་མཐོང་ཕྱིར། ཞེས་པའི་འགྲེལ་པར། རྣག་དང་།
ཁྲག་དང་། ཕྱི་ས་དང་། གཅིན་དང༌། ངར་རྣབས་ལ་སོགས་པ་རྫས་སུ་མ་མཐོང་
བར་གསུངས་པས་ཆུ་ཀླུང་རྣག་ཁྲག་སོགས་སུ་མ་གྲུབ་ཀྱང་། ལས་ཀྱི་དབང་གིས་དེ་
ལྟར་སྣང་བའི་དབང་ཤེས་ནི་ཚད་མ་ཁོ་ནར་རིགས་སོ། །གློ་བུར་གྱི་འཁྲུལ་རྒྱུས་བསླད་
པའི་རྟོག་མེད་ཤེས་པ་ཚད་མར་ཐལ། སྔར་གྱི་ཤེས་པ་དེ་རྣམས་ཚད་མར་རིགས་པའི་
~301 ~

ཕྱིར་ཞེ་ན། མ་ཁྱབ་པར་ཐལ། ཟླ་བ་གཉིས་སྣང་གི་དབང་ཤེས་ཚད་མར་སོང་བའི་ཟླ་
གཉིས་མེད། ཆུ་ཀླུང་རྣག་ཁྲག་ཏུ་སྣང་བའི་དབང་ཤེས་ཚད་མར་སོང་བའི་རྣག་ཁྲག་
ཡོད་པའི་ཕྱིར། མ་གྲུབ་ན། རིགས་སྔགས་ཁྱད་པར་ཅན་དང་ལྡན་པའི་ལུས་ཤེས་ལ་
ལྕགས་གོང་གི་ཚ་རེག་མི་སྣང་པར་ཐལ། གཏན་ཚིགས་མ་གྲུབ་པ་དེའི་ཕྱིར། རྟགས་
ཁས། འདོད་པར་མི་ནུས་ཏེ། རིགས་སྔགས་ཁྱད་པར་ཅན་དང་ལྡན་པའི་གང་ཟག་གི་
ལག་པས་ལྕགས་གོང་དམར་འབར་བ་ལ་རེག་པའི་ཚེ། མི་འཚིག་པ་རིགས་སྔགས་
ཀྱི་མཐུས་བྱས་པའི་ཕྱིར། གཞན་ཡང་། ལན་ཚའི་རོ་དང་མི་གཙང་བའི་དྲི་སོགས་ལ།
རྔ་མོང་དང་། ཁྱི་ཕག་སོགས་ཀྱི་དབང་པོའི་མངོན་སུམ་ཚད་མ་རྣམས་ལ་སྣང་ཚུལ་མི་
མཐུན་པ་མེད་པར་ཐལ། ཆུ་ཀླུང་གི་དངོས་པོ་གཅིག་ཉིད་ལ་རྣག་ཁྲག་དང་། བདུད་རྩི་
ལ་་སོགས་པའི་སྣང་ཚུལ་སྣ་ཚོགས་དང་ལྡན་པའི་དབང་མངོན་ཚད་མ་མེད་པའི་ཕྱིར་
རོ། །འདོད་པར་མི་ནུས་ཏེ། དེ་ལྟ་བུའི་སྣང་ཚུལ་ཡོད་པར་རྣམ་པར་ངེས་པའི་འཐད་
ལྡན་སོགས་ལས་བཤད་པའི་ཕྱིར། ༈ །ངེས་པར་བློ་དང་ལྷན་ཅིག་ཏུ། ཞེས་པའི་སྐབས་
སུ། ཁྱོད་ཁྱོད་འཛིན་ཚད་མ་དང་དུས་མཉམ་ཕན་ཚུན་ཐ་དད། ཁྱོད་དམིགས་བྱེད་ཀྱི་
ཚད་མ་ཡིན་ན། ཁྱོད་འཛིན་ཚད་མ་དམིགས་བྱེད་ཀྱི་ཚད་མ་ཡིན་པས་ཁྱབ། ཁྱོད་
འཛིན་ཚད་མ་དམིགས་བྱེད་ཀྱི་ཚད་མ་ཡིན་ན་ཡང༌། ཁྱོད་དམིགས་བྱེད་ཀྱི་ཚད་མ་
ཡིན་པས་ཁྱབ་པ། ཁྱོད་ཁྱོད་འཛིན་ཚད་མ་དང་ལྷན་ཅིག་དམིགས་ངེས་ཡིན་པའི་
མཚན་ཉིད་ཡིན་ནོ་ཞེ་ན། སྔོན་པོ་ཆོས་ཅན། ཁྱོད་དམིགས་བྱེད་ཀྱི་ཚད་མ་ཡིན་ན།
ཁྱོད་འཛིན་ཚད་མ་དམིགས་བྱེད་ཀྱི་ཚད་མ་ཡིན་དགོས་པར་ཐལ། ཁྱོད་ཁྱོད་འཛིན་
ཚད་མ་དང་ལྷན་ཅིག་དམིགས་ངེས་ཡིན་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་
སྔོན་འཛིན་དབང་མངོན་ཆོས་ཅན། སྔོན་འཛིན་ཚད་མ་དམིགས་བྱེད་ཀྱི་ཚད་མ་ཡིན་
~302~

པར་ཐལ། སྔོན་པོ་དམིགས་བྱེད་ཀྱི་ཚད་མ་ཡིན་པའི་ཕྱིར། འདོད་པར་མི་ནུས་ཏེ།
ཚུར་མཐོང་གི་རྒྱུད་ཀྱི་དབང་ཤེས་ཡིན་པའི་ཕྱིར། ཁྱོད་ཁྱོད་འཛིན་ཚད་མ་དང་དུས་
མཉམ་ཕན་ཚུན་ཐ་དད་གང་ཞིག ཁྱོད་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་
ན། ཁྱོད་འཛིན་ཚད་མ་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་པས་ཁྱབ་།
ཁྱོད་འཛིན་ཚད་མ་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་ན་ཡང༌། ཁྱོད་
དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་པས་ཁྱབ་པ་དེ། ཁྱོད་ཁྱོད་འཛིན་ཚད་
མ་དང་ལྷན་ཅིག་དམིགས་ངེས་ཡིན་པའི་མཚན་ཉིད་ཡིན་ནོ་ཞེ་ན། སྔོན་པོ་ཆོས་ཅན།
ཁྱོད་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་ན། ཁྱོད་འཛིན་ཚད་མ་དམིགས་
བྱེད་ཀྱི་ཚད་མའི་བདག་ཉིད་དུ་སྐྱེས་པས་ཁྱབ་པར་ཐལ། ཁྱོད་ཁྱོད་འཛིན་ཚད་མ་
དང་ལྷན་ཅིག་དམིགས་ངེས་ཡིན་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་སྔོན་
འཛིན་དབང་མངོན་ཆོས་ཅན། སྔོན་འཛིན་ཚད་མ་དམིགས་བྱེད་ཀྱི་ཚད་མའི་བདག་
ཉིད་དུ་སྐྱེས་པར་ཐལ། སྔོན་པོ་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་པའི་
ཕྱིར། འདོད་ན། སྔོན་འཛིན་ཚད་མ་དམིགས་བྱེད་ཀྱི་ཚད་མའི་རིག་པར་སྐྱེས་པར་
ཐལ། སྔོན་འཛིན་ཚད་མ་དམིགས་བྱེད་ཀྱི་ཚད་མའི་བདག་ཉིད་དུ་སྐྱེས་པ་གང་ཞིག
རིག་པ་ཡིན་པའི་ཕྱིར། འདོད་ན། སྔོན་འཛིན་ཚད་མ་ཡུལ་དུ་བྱེད་པར་ཐལ། སྔོན་
འཛིན་ཚད་མ་དམིགས་བྱེད་ཀྱི་ཚད་མའི་རིག་པར་སྐྱེས་པའི་ཕྱིར། འདུས་མ་བྱས་ཀྱི་
ནམ་མཁའ་ཆོས་ཅན། ཁྱོད་ཁྱོད་འཛིན་ཚད་མ་དང་དུས་མཉམ་ཡིན་པར་ཐལ། ཁྱོད་
ཁྱོད་འཛིན་ཚད་མ་དང་ལྷན་ཅིག་དམིགས་ངེས་ཡིན་པའི་ཕྱིར། འདོད་ན། ཁྱོད་དེ་དང་
དུས་མཉམ་མ་ཡིན་པར་ཐལ། རྟག་པ་ཡིན་པའི་ཕྱིར་ཞེ་ན། ཆོས་དེ་དང་དུས་མཉམ་
ཡིན་ན། དངོས་པོ་ཡིན་པས་ཁྱབ་པ་ཡོད་པར་ཐལ། རྟག་པ་ཡིན་ན། ཚད་མ་དང་
~ 303 ~

དུས་མཉམ་མ་ཡིན་དགོས་པའི་ཕྱིར། འདོད་ན། མྱུ་གུ་རྫོགས་པར་སྐྱེས་པ་དང་།
ས་བོན་འགག་པ་དུས་མཉམ་པ་མ་ཡིན་པར་ཐལ། ས་བོན་ཞིག་པ་དེ་མྱུ་གུ་དང་དུས་
མི་མཉམ་པའི་ཕྱིར། མ་གྲུབ་ན། སོང་མོད་ས་བོན་ཞིག་པ་ཆོས་ཅན། དངོས་པོ་ཡིན་
པར་ཐལ། མྱུ་གུ་དང་དུས་མཉམ་པའི་ཕྱིར། འཁོར་གསུམ་གསོལ་ལོ། །ནམ་མཁའ་
ཆོས་ཅན། ཁྱོད་དང་ཁྱོད་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་དོན་དམ་
བདེན་པར་ཐལ། ཁྱོད་ཁྱོད་འཛིན་ཚད་མ་དང་ལྷན་ཅིག་དམིགས་ངེས་ཡིན་པའི་ཕྱིར་
ཞེ་ན། ཟླ་བ་གཉིས་སྣང་གི་དབང་ཤེས་དང༌། དེ་ལ་ཟླ་བ་གཉིས་སུ་སྣང་བ་ཆོས་ཅན།
ཁྱོད་དང་ཁྱོད་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་དོན་དམ་བདེན་པར་
ཐལ། ཁྱོད་ཁྱོད་འཛིན་ཚད་མ་དང་ལྷན་ཅིག་དམིགས་ངེས་ཡིན་པའི་ཕྱིར། མ་གྲུབ་ན།
དེ་གཉིས་ཆོས་ཅན། ཁྱོད་གཉིས་ལྷན་ཅིག་དམིགས་ངེས་མ་ཡིན་པར་ཐལ། ཁྱོད་
ཁྱོད་འཛིན་ཚད་མ་དང་ལྷན་ཅིག་དམིགས་ངེས་མ་ཡིན་པ་གང་ཞིག རྒྱུ་མཚན་
མཚུངས་པའི་ཕྱིར། འདོད་ན། རྣམ་ཤེས་འཁྲུལ་པས་ཟླ་བ་གཉིས། མེད་པར་ཐ་དད་
མཐོང་བ་བཞིན། ཞེས་པ་མི་འཐད་པར་ཐལ། འདོད་པའི་ཕྱིར། རྩ་བར་འདོད་ན། ཤེས་
པ་དང་ཤེས་པ་འཛིན་པའི་ཚད་མ་རྗས་གཞན་གྱིས་སྟོང་པའི་སྟོང་ཉིད་གནས་ལུགས་
མཐར་ཐུག་ཡིན་པར་ཐལ། འདོད་པའི་ཕྱིར། འདོད་ན། ནམ་མཁའ་དང་ནམ་མཁའ་
འཛིན་པའི་ཚད་མ་རྫས་གཞན་གྱིས་སྟོང་པའི་སྟོང་ཉིད་གནས་ལུགས་མཐར་ཐུག་མིན་
པ་འབུད། ནམ་མཁའི་གནས་ལུགས་མེད་པར་ཐལ། ནམ་མཁའ་དང་ནམ་མཁའ་
འཛིན་པའི་ཚད་མ་རྫས་གཞན་གྱིས་སྟོང་པའི་སྟོང་ཉིད་ནམ་མཁའི་གནས་ལུགས་མ་
ཡིན་པའི་ཕྱིར་ཞེ་ན། ཁྱབ་པ་མེད་པར་ཐལ། ནམ་མཁའ་དེ་ནམ་མཁའ་ཞེས་པའི་སྒྲ་
འཇུག་པའི་གཞིར་རང་གི་མཚན་ཉིད་ཀྱིས་མ་གྲུབ་པ། ནམ་མཁའི་གནས་ལུགས་
·304~

མཐར་ཐུག་ཡིན་པའི་ཕྱིར་ཏེ། སྲིད་པ་འཕོ་བའི་མདོ་ལས། །མིང་ནི་གང་དང་གང་
གིས་སུ། །ཆོས་ནི་གང་དང་གང་བརྗོད་པ། །དེ་ནི་དེ་ལ་ཡོད་མིན་ཏེ། དེ་ནི་ཆོས་
རྣམས་ཆོས་ཉིད་དོ། །ཞེས་དང༌། ཐེག་བསྡུས་ལས་ཀྱང་། མིང་གི་སྔ་རོལ་བློ་མེད་
ཕྱིར། །མང་བའི་ཕྱིར་དང་མ་འདྲེས་ཕྱིར། །དེ་ཡི་བདག་ཉིད་བདག་མང་དང་། །བདག་
འདྲེས་འགལ་བས་འགྲུབ་པར་འགྱུར། ཞེས་སོགས་བཤད་པའི་ཕྱིར། རྒྱས་པར་ནི།
ཆོས་མངོན་པ་དགོངས་འགྲེལ་དང་བཅས་པ་རྣམས་ལས་ཤེས་པར་བྱའོ། །སྣང་གཟུགས་
གཉིས་པོ་ཆོས་ཅན། རྫས་གཞན་མ་ཡིན་པར་ཐལ། ལྷན་ཅིག་དམིགས་ངེས་ཡིན་
པའི་ཕྱིར། སེམས་སེམས་བྱུང་ཆོས་ཅན། རྫས་གཞན་མ་ཡིན་པར་ཐལ། ལྷན་ཅིག་
དམིགས་ངེས་ཡིན་པའི་ཕྱིར། སྔོན་པོ་གཅིག་ལ་ལྷ་མཆོད་གཉིས་ཀྱིས་ཐུན་མོང་དུ་
དམིགས་པའི་ཚེ། ལྷས་བྱིན་གྱི་སྔོ་སྣང་དབང་ཤེས་ཆོས་ཅན། མཆོད་སྦྱིན་གྱི་སྔོ་སྣང་
དབང་ཤེས་ཀྱི་ཡུལ་དུ་གྱུར་པའི་སྔོན་པོ་དེ་དང་རྫས་གཞན་མ་ཡིན་པར་ཐལ། དེ་དང་
ལྷན་ཅིག་དམིགས་ངེས་ཡིན་པའི་ཕྱིར། མནར་མེད་ཀྱི་གང་ཟག་གི་ཤེས་རྒྱུད་དང་།
དེ་ལ་དམིགས་པའི་རྣམ་མཁྱེན་ཆོས་ཅན། རྫས་གཞན་མ་ཡིན་པར་ཐལ། ལྷན་ཅིག་
དམིགས་ངེས་ཡིན་པའི་ཕྱིར། གཞན་སེམས་ཤེས་པའི་མངོན་ཤེས་དང་། དེའི་ཡུལ་
དུ་གྱུར་པའི་གཞན་སེམས་ཆོས་ཅན། རྫས་གཞན་མ་ཡིན་པར་ཐལ། ལྷན་ཅིག་
དམིགས་ངེས་ཡིན་པའི་ཕྱིར་ཞེ་ན། སྣང་གཟུགས་རྫས་གཞན་མིན་ཏེ། སྣང་བ་དེ་
གཟུགས་ཀྱི་སྐྱེ་མཆེད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། སྔོ་སེར་སོགས་ཀྱང་
དེའི་བྱེ་བྲག་མ་ཡིན་པར་འགྱུར་ལ། དེ་ཡང་འདོད་ན། ཆོས་མངོན་པའི་བརྡ་འཆད་རྣ་
བས་མ་ཐོས་པར་གསལ་ལོ། །སེམས་སེམས་བྱུང་རྫས་གཞན་མ་ཡིན་པར་ཐལ།
གཟུགས་ཀྱི་ཕུང་པོ་དང་རྣམ་ཤེས་ཀྱི་ཕུང་པོ་རྫས་གཞན་མ་ཡིན་པའི་ཕྱིར། སྔོན་གྱི་
~305~

དམ་པ་རྣམས་ཀྱིས་སེམས་སེམས་བྱུང་རྫས་གཞན་དུ་བཤད་པ་ནི། སེམས་སེམས་
བྱུང་འགལ་བ་ལ་དགོངས་པ་འབའ་ཞིག་ཡིན་ལ། འགལ་ན་རྫས་གཞན་ཡིན་པས་
ཁྱབ་པར་འདོད་པ་ནི་རིགས་པའི་ལམ་ལས་འདས་པ་ཁོ་ནའོ། །སེམས་སེམས་བྱུང་
གི་རྣམ་བཞག་ཕར་ཕྱིན་གྱི་རྣམ་བཤད་དུ་བཤད་པ་ལས་ཤེས་པར་བྱའོ། །ལྷས་བྱིན་
གྱི་སྔོ་སྣང་དབང་ཤེས་དང་། མཆོད་སྐྱིན་གྱི་སྔོ་སྣང་དབང་ཤེས་ཀྱི་ཡུལ་དུ་གྱུར་པའི་
སྔོན་པོ་གཉིས་རྫས་གཞན་མིན་ཏེ། ལྷས་བྱིན་གྱི་སྔོ་སྣང་དབང་ཤེས་དེས། མཆོད་
སྦྱིན་གྱི་སྔོ་སྣང་དབང་ཤེས་ཀྱི་བདག་ཉིད་དུ་གྱུར་པའི་སྔོན་པོ་ལ་དམིགས་པའི་ཕྱིར།
ཐལ་འགྱུར་ཕྱི་མ་གཉིས་གནོད་བྱེད་དུ་མི་འཇུག་སྟེ། རྟགས་མ་གྲུབ་ཀྱི་ལན་དོན་
མཐུན་ཐེབ་པའི་ཕྱིར་ཏེ། གཞན་སེམས་ཤེས་པའི་མངོན་ཤེས་ཀྱིས་ཀྱང་། གཞན་
སེམས་ཀྱི་རྣམ་པ་ཙམ་ཡུལ་དུ་བྱེད་པའི་ཕྱིར་ཏེ། ཆོས་ཉིད་རྣམ་འབྱེད་ལས་ཐུན་མོང་
མ་ཡིན་པའི་གཟུང་བའི་རྣམ་པར་རིག་པའི་དོན་གང་ཡིན་པ་གཞན་གྱི་སེམས་དང་སེམས་
ལས་བྱུང་བ་ཞེས་བྱ་བ་དེ་ཡང་མཉམ་པར་མ་བཞག་པ་དང་། མཉམ་པར་བཞག་པའི་
འཛིན་པའི་རྣམ་པར་རིག་པ་རྣམ་པ་གཉིས་ཀ་ཡང་ཕན་ཚུན་ཡུལ་དུ་གྱུར་པ་མ་ཡིན་
ཏེ། དེའི་འགྲེལ་པར། ཅིའི་ཕྱིར་ཞེ་ན། མཉམ་པར་མ་བཞག་པས་ནི་རང་གི་རྣམ་པར་
རྟོག་པ་སྣང་བའི་ཕྱིར་རོ། །གང་གི་ཕྱིར་མཉམ་པར་བཞག་པ་ལ་རང་གི་རྣམ་པར་རྟོག་
པ་ལ་སྣང་བའི་གཟུང་བའི་རང་གི་རྣམ་པར་རིག་པ་ཉིད་ཡུལ་དུ་འགྱུར་བ་དེའི་ཕྱིར། གཞན་
གྱི་སེམས་ལ་སོགས་པའི་ཡུལ་མིན་ནོ། །ཅིག་ཤོས་ཡང་རྩ་བར། མཉམ་པར་བཞག་
པ་ལ་ཡང་ཏིང་ངེ་འཛིན་གྱི་སྤྱོད་ཡུལ་དེའི་གཟུགས་ཅན་སྣང་བའི་ཕྱིར་རོ། །འགྲེལ་
པར། གཞན་གྱི་སེམས་ལ་སོགས་པ་ཡུལ་མ་ཡིན་ནོ་ཞེས་གསུངས་པའི་ཕྱིར་རོ།
ཚུར་མཐོང་གི་རྒྱུད་ཀྱི་གཞན་སེམས་ཤེས་པའི་མངོན་ཤེས་ལ་གཞན་སེམས་ཀྱི་རྣམ་
~306 ~

པ་ཙམ་སྣང་བ་མ་གཏོགས་གཞན་གྱི་སེམས་དེའི་ཡུལ་མ་ཡིན་པ་ནི།ཤཱན་ཏི་པའི་ཤེར་
ཕྱིར་མན་ངག་སོགས་ཀྱི་ཡང་དགོངས་པ་ཡིན་ནོ་ཞེས། ཀུན་མཁྱེན་བློ་གྲོས་རིན་ཆེན་
སེང་གེས་གསུངས་སོ། །ཁོ་ན་རེ། དེ་ནི་མི་འཐད་དེ། ཆོས་དེའི་རྣམ་པ་ཡུལ་དུ་བྱེད་
ན། ཆོས་དེ་ཡུལ་དུ་མི་བྱེད་པར་འགལ་བའི་ཕྱིར་ཞེ་ན། ཚད་མ་ཆོས་ཅན། གང་ཟག་
གི་བདག་ཡུལ་དུ་བྱེད་པར་ཐལ། དེའི་རྣམ་པ་སྣང་བའི་ཕྱིར། གཏན་ཚིགས་གྲུབ་པར་
ཐལ། གང་ཟག་གི་བདག་འཛིན་དེ་གང་ཟག་གི་བདག་གི་རྣམ་པ་ཡིན་པའི་ཕྱིར་ཏེ།
དེའི་རྣམ་པར་སྐྱེས་པའི་ཕྱིར་ཏེ། དེ་ལ་གང་ཟག་གི་བདག་གི་རྣམ་པ་ཤར་བའི་ཕྱིར།
ཁྱབ་སྟེ། ཡུལ་དེའི་རྣམ་པར་སྐྱེས་པ་ལ། ཡུལ་དེའི་རྣམ་པ་ཤར་བའི་ཐ་སྙད་འདོགས་
པའི་ཕྱིར། ཆོས་དེའི་རྣམ་པ་ཤར་ན། ཆོས་དེའི་རྣམ་པ་སྣང་བས་ཁྱབ་པར་ཐལ། ཆོས་
དེའི་རྣམ་པ་སྣང་ན། ཆོས་དེའི་རྣམ་པ་ཤར་བས་ཁྱབ་པ་ཡོད་པའི་ཕྱིར། རྟགས་ཁས་
སོ། །འདོད་ན། བྱང་སེམས་ཀྱི་མཐོང་ལམ་བར་ཆད་མེད་ལམ་ཆོས་ཅན། གཉིས་སྟོང་
གི་རྣམ་པ་སྣང་བར་ཐལ། དེའི་རྣམ་པ་ཤར་བའི་ཕྱིར་ཏེ། དེ་ལ་གཉིས་སྣང་ནུབ་པའི་
ཕྱིར་ཏེ། ཁྱོད་ཐེག་ཆེན་གྱི་བར་ཆད་མེད་ལམ་ཡིན་པའི་ཕྱིར། འདོད་ན། དེའི་གཉིས་
སྟོང་གི་རྣམ་པ་དེ་ལ་གཉིས་སྣང་ནུབ་པར་ཐལ། འདོད་པའི་ཕྱིར། འདོད་ན། གཉིས་
སྟོང་གི་རྣམ་པ་ཆོས་ཅན། དོན་དམ་བདེན་པར་ཐལ། བྱང་སེམས་ཀྱི་མཐོང་ལམ་བར་
ཆད་མེད་ལམ་དེ་ཁྱོད་ལ་གཉིས་སྣང་ནུབ་པའི་ཕྱིར། འདོད་ན། ཐེག་ཆེན་གྱི་མཐོང་
ལམ་བར་ཆད་མེད་ལམ་ལ་སྟོང་ཉིད་དུ་སྣང་བ་དོན་དམ་བདེན་པར་ཐལ། འདོད་པའི་
ཕྱིར། འདོད་ན། སྟོང་ཉིད་དེའི་གཞལ་བྱ་ཡིན་པ་དོན་དམ་བདེན་པར་ཐལ། འདོད་པའི་
ཕྱིར། འདོད་ན། སྟོང་ཉིད་གཞལ་བྱ་ཡིན་པ་དོན་དམ་བདེན་པར་ཐལ་ལོ། །འདོད་ན།
སྟོང་ཉིད་ཡོད་པ་ཡང་དོན་དམ་བདེན་པར་ཐལ་ལོ། །ཆོས་དེའི་སྒྲ་དོན་སྣང་ན། ཆོས་དེ་
~307 ~

སྣང་བས་ཁྱབ་པ་ཡོད་པར་ཐལ། ཆོས་དེའི་རྣམ་པ་སྣང་ན། ཆོས་དེ་སྣང་བས་ཁྱབ་པ་
ཡོད་པའི་ཕྱིར། འདོད་ན། གང་ཟག་གི་བདག་གི་སྒྲ་དོན་མེད་པར་ཐལ། འདོད་པའི་
ཕྱིར། གཞན་སེམས་ཤེས་པའི་མངོན་ཤེས་དེ་ལ་གཞན་སེམས་ཤེས་པའི་མངོན་ཤེས་
ཞེས་པའི་ཐ་སྙད་མི་འཐད་པར་ཐལ། དེས་གཞན་སེམས་མི་ཤེས་པའི་ཕྱིར། ཞེ་ན། མ་
ཁྱབ་པར་ཐལ། གཞན་སེམས་ཀྱི་རྣམ་པ་ཤེས་པ་ལ། གཞན་སེམས་ཤེས་པའི་ཐ་སྙད་
བཏགས་པར་ཀུན་མཁྱེན་གཉིས་པ་དབྱིག་གཉེན་སོགས་ཀྱིས་བཤད་པའི་ཕྱིར། འོན་
ཀྱང་། དེང་སང་གི་གྲགས་ཚོད་དང་མི་མཐུན་པས་དཔྱད་པར་བྱའོ། གཟུགས་འཛིན་
རྫས་གཞན་ཡོད་པར་ཐལ། ཚུར་མཐོང་ལྷས་བྱིན་གྱི་རྒྱུད་ཀྱི་གཞན་སེམས་ཤེས་པའི་
མངོན་ཤེས་དང་། དེའི་ཡུལ་དུ་གྱུར་པའི་གཞན་གྱི་སེམས་རྫས་གཞན་ཡིན་པའི་ཕྱིར།
རྟགས་ཁས། ཁ་ཅིག་ན་རེ། སྔོན་འཛིན་ཚད་མ་ཆོས་ཅན། ཁྱོད་ཁྱོད་རང་གི་གཞལ་བྱ་
དང་ལྷན་ཅིག་དམིགས་ངེས་སུ་ཐལ། ཁྱོད་སྔོན་པོ་དང་ལྷན་ཅིག་དམིགས་ངེས་ཡིན་
པའི་ཕྱིར། འདོད་ན། ཁྱོད་ཀྱི་གཞལ་བྱ་ཡོད་ན། ཁྱོད་ཡོད་པས་ཁྱབ་པར་ཐལ། འདོད་
པའི་ཕྱིར། འདོད་ན། སྔོན་པོ་ཚད་མས་མ་དམིགས་པའི་ས་ཕྱོགས་ཆོས་ཅན། སྔོན་
འཛིན་ཚད་མ་ཡོད་པར་ཐལ། སྔོན་འཛིན་ཚད་མའི་གཞལ་བྱ་ཡོད་པའི་ཕྱིར་ཏེ། སྔོན་
འཛིན་ཚད་མའི་གཞལ་བྱ་ཡིན་པའི་ཕྱིར་ཏེ། སྔོན་འཛིན་ཚད་མས་རྟོགས་པར་བྱ་བ་
ཡིན་པའི་ཕྱིར་ཏེ། སྔོན་འཛིན་ཚད་མས་དམིགས་པའི་ཕྱིར་ཏེ། སྔོན་འཛིན་ཡོད་པའི་
ཕྱིར་ཏེ། སྔོན་འཛིན་རྟོག་པ་ཡོད་པའི་ཕྱིར། སྔོན་པོ་ཆོས་ཅན། ཁྱོད་ཁྱོད་འཛིན་རྟོག་
པ་ཚད་མ་དང་ལྷན་ཅིག་དམིགས་ངེས་ཡིན་པར་ཐལ། ཁྱོད་ཁྱོད་འཛིན་ཚད་མ་དང་
ལྷན་ཅིག་དམིགས་ངེས་ཡིན་པའི་ཕྱིར། འདོད་ན། སྔོན་འཛིན་རྟོག་པ་ཚད་མ་ཆོས་
ཅན། ཁྱོད་སྔོན་པོ་དང་ལྷན་ཅིག་དམིགས་ངེས་ཡིན་པར་ཐལ། ཁྱོད་ཁྱོད་འཛིན་ཚད་
-308~

མ་དང་ལྷན་ཅིག་དམིགས་ངེས་ཡིན་པའི་ཕྱིར། འདོད་ན། སྔོན་འཛིན་རྟོག་པ་ཚད་མ་
ཆོས་ཅན། ཁྱོད་ཀྱི་གཞལ་བྱ་ཡོད་ན། སྔོན་པོ་ཡོད་དགོས་པར་ཐལ། ཁྱོད་སྔོན་པོ་དང་
ལྷན་ཅིག་དམིགས་ངེས་ཡིན་པའི་ཕྱིར། འདོད་ན། སྔོན་པོ་ཚད་མས་མ་དམིགས་པའི་
ས་ཕྱོགས་ཆོས་ཅན། དེར་ཐལ། དེའི་ཕྱིར་ཏེ། སྔོན་འཛིན་རྟོག་པ་ཚད་མའི་གཞལ་བྱ་
ཡིན་པའི་ཕྱིར་ཞེ་ན། ཚིག་འཁྲི་ཡིན་ཏེ། ཚད་མ་རྟག་པའི་འཇལ་བྱེད་ཡོད་པར་ཐལ།
ཚད་མ་རྟག་པའི་འཇལ་བྱེད་ཡིན་པའི་ཕྱིར། སྒྲ་རྟག་པའི་ཁྱབ་བྱ་ཡོད་པར་ཐལ། སྒྲ་
རྟག་པའི་ཁྱབ་བྱ་ཡིན་པའི་ཕྱིར། མ་ཁྱབ་ན། སྔོན་འཛིན་རྟོག་པ་ཚད་མའི་གཞལ་བྱ་
ཡིན་ན། སྔོན་འཛིན་རྟོག་པ་ཚད་མའི་གཞལ་བྱ་ཡོད་པས་ཁྱབ་པ་དང་། སྔོན་འཛིན་
ཚད་མའི་གཞལ་བྱ་ཡིན་ན། སྔོན་འཛིན་ཚད་མའི་གཞལ་བྱ་ཡོད་པས་ཁྱབ་པ་ཡོད་པ་
འབུད། ལྷན་ཅིག་དམིགས་ངེས་དེ་ཉན་ཐོས་སྡེ་གཉིས་ཀྱི་ངོར། སྔོན་པོ་དང་སྔོན་
འཛིན་ཚད་མ་རྫས་གཞན་མ་ཡིན་པར་སྒྲུབ་པའི་རྟགས་ཡང་དག་ཡིན་ནོ་ཞེ་ན། མ་ཡིན་
པར་ཐལ།ཉན་ཐོས་སྡེ་གཉིས་ཀྱིས་སྔོན་པོ་དང་སྔོན་འཛིན་ཚད་མ་དུས་མཉམ་ཡིན་
པར་ཚད་མས་མ་དམིགས་པའི་ཕྱིར་ཏེ། དེ་གཉིས་ཀྱིས་སྔོན་པོ་དང་སྔོན་འཛིན་ཚད་
མ་རྒྱུ་འབྲས་སུ་འདོད་པའི་ཕྱིར། ཡང་ལྷན་ཅིག་དམིགས་ངེས་དེ། དེ་གཉིས་ཀྱི་ངོར།
སྔོན་འཛིན་ཚད་མ་དང༌། དེ་ལ་སྔོན་པོར་སྣང་བ་རྫས་གཞན་མ་ཡིན་པར་སྒྲུབ་པའི་
རྟགས་ཡང་དག་ཡིན་ནོ་ཞེ་ན། མི་རིགས་པར་ཐལ།དེ་ལ་སྔར་བཤད་ཀྱི་རིགས་པས་
གནོད་པའི་ཕྱིར། ཡང་ལྷན་ཅིག་དམིགས་ངེས་དེ་དེ་གཉིས་ཀྱི་ངོར། །སྔོན་འཛིན་ཚད་
མ་དང༌། དེ་ལ་སྣང་བའི་སྔོན་པོའི་རྣམ་པ་རྫས་གཞན་མ་ཡིན་པར་སྒྲུབ་པའི་རྟགས་
ཡང་དག་ཡིན་ནོ་ཞེ་ན། མི་འཐད་དེ། མདོ་སྡེ་པས་སྔོན་འཛིན་ཚད་མ་དང་། དེའི་རྣམ་
པ་རྫས་གཅིག་ཏུ་ངེས་ཤིང༌། བྱེ་བྲག་ཏུ་སྨྲ་བས། སྔོན་འཛིན་ཚད་མའི་རྣམ་པ་གཏན་
~309~

མེད་དུ་བཞེད་པའི་ཕྱིར་ཏེ། ཕྱི་རོལ་དུ་ནི་སྣང་བ་ཡི། །བློ་ནི་ཁས་ལེན་མེད་ཕྱིར་
རོ། །ཞེས་དང་། དེ་ཐ་དད་ཀྱང་ཐ་དད་མེད། ཅེས་དང་། འདྲ་བ་ཉིད་ཀྱང་མི་འདོད་པ།
ཞེས་སོགས་བཤད་པའི་ཕྱིར། མཚུངས་པར་ལྡན་པ་རྣམ་པ་ལྔ། ཞེས་གསུངས་པ་དང་
འགལ་ལོ་ཞེ་ན། མི་འགལ་ཏེ། སེམས་སེམས་བྱུང་གཉིས་ཤེས་རབ་ལ་བརྟེན་ནས་
ཡུལ་སྤྱོད་ཚུལ་མཚུངས་པ་ནི་བྱེ་བྲག་སྨྲ་བའི་ལུགས་ཀྱི་རྣམ་པ་མཚུངས་པའི་དོན་ཡིན་
གྱི། སེམས་སེམས་བྱུང་ཡུལ་གྱི་རྣམ་པ་ཤར་བའི་སྒོ་ནས་རྣམ་མཚུངས་སུ་མི་འདོད་
པའི་ཕྱིར་ཏེ། མཛོད་ལས། རྣམ་པ་ཤེས་རབ་དང་བཅས་པ། ཞེས་བཤད་པའི་ཕྱིར། ཟླ་
བ་གཉིས་སྣང་གི་དབང་ཤེས་དང་། དེའི་གཟུང་རྣམ་གཉིས་བྱེ་བྲག་སྨྲ་བའི་ངོར། ལྷན་
ཅིག་དམིགས་ངེས་ཀྱི་རྟགས་ཀྱིས་སྔོན་པོ་དང་སྔོན་འཛིན་ཚད་མ་རྫས་གཞན་མ་ཡིན་
པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་ནོ་ཞེ་ན། མི་
རིགས་ཏེ། བྱེ་བྲག་སྨྲ་བས་གཟུང་རྣམ་མི་བཞེད་པའི་ཕྱིར། ༈ །གལ་ཏེ་མཚུངས་པ་དེ་
མ་ཐག །རྐྱེན་ལས་ངེས་པར་མི་སྨྲ་ནའོ། །ཞེས་པའི་སྐབས་སུ། སྔོན་འཛིན་དབང་
པོའི་མངོན་སུམ་ལ་རང་འདྲའི་རྣམ་པ་དངོས་སུ་གཏོད་བྱེད། དེའི་གཟུང་དོན་གྱི་
མཚན་ཉིད། དེ་རང་གི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད། དེའི་དམིགས་རྐྱེན་
གྱི་མཚན་ཉིད། དེ་ཡུལ་འཛིན་ནུས་སུ་གཙོ་བོར་དངོས་སུ་སྐྱེད་བྱེད། དེའི་བདག་
རྐྱེན་གྱི་མཚན་ཉིད། དེ་མྱོང་བ་གསལ་རིག་གི་ངོ་བོར་གཙོ་བོར་དངོས་སུ་སྐྱེད་བྱེད།
དེའི་དེ་མ་ཐག་རྐྱེན་གྱི་མཚན་ཉིད། དེའི་དངོས་རྒྱུའི་བྱེ་བྲག་གང་ཞིག དེ་རང་གི་
རྣམ་ལྡན་དུ་སྐྱེད་བྱེད་སོགས། དེའི་རྐྱེན་གསུམ་གྱི་མཚན་ཉིད་དུ་རིགས་སོ་ཞེ་ན།
སྐབས་འདིར། དབང་མངོན་གཟུང་དོན་ལས་སྐྱེས་པའི་རྣམ་བཞག་མི་འཐད་པར་
ཐལ། སློབ་དཔོན་ཆོས་མཆོག་གིས། རབ་ཏུ་བྱེད་པ་འདི་ཐམས་ཅད་ནི། རྣམ་པར་
~310~

རིག་པ་སྨྲ་བའི་ཚུལ་ལ་སྦྱར་བར་བྱ་བ་མ་ཡིན་ཏེ། དོན་གྱི་མཐུ་ཡི་ནི། །ཡང་དག་སྐྱེ་
བ་ཡིན་ཕྱིར་རོ། །ཞེས་བཤད་པའི་ཕྱིར། ཞེས་གསུངས་སོ། །སྔོན་པོ་ཆོས་ཅན།
སྔོན་འཛིན་དབང་པོའི་མངོན་སུམ་ལ་ཡུལ་རང་ངོས་ནས་རང་འདྲའི་རྣམ་པ་གཙོ་བོར་
དངོས་སུ་གཏོད་པར་ཐལ། དེ་ལ་རང་འདྲའི་རྣམ་པ་གཙོ་བོར་དངོས་སུ་གཏད་པའི་
ཕྱིར། འདོད་ན། སྔོ་སྣང་དབང་ཤེས་ལ་སྔོན་པོའི་རྣམ་པ་འཆར་བ་ན་བག་ཆགས་ཀྱི་
གཞན་དབང་ཅན་མ་ཡིན་པར་ཐལ། འདོད་པའི་ཕྱིར། འདོད་ན། འདིར་འབའ་ཞིག་
ནི་འགའ་ཞིག་གི །བག་ཆགས་རབ་ཏུ་སད་བྱེད་པ། ཞེས་སོགས་ཀྱི་གཞུང་དང་
འགལ་ལོ། འདི་ན་མཁས་པའི་དབང་པོ་ཁ་ཅིག དོན་ཡིན་རྣམ་ཤེས་ངོ་བོའི་ཕྱིར། །
དེར་རྐྱེན་ཉིད་ཀྱང་ཡིན་ཕྱིར་རོ། ཞེས་དམིགས་བརྟག་ལས་བཤད་པ་མི་འཐད་པར་
ཐལ། དབང་མངོན་གྱི་གཟུང་དོན་མེད་པའི་ཕྱིར་ཞེས་གསུངས།།...གཞན་དག་ན་རེ།
སྐྱོན་མེད་དེ། དམིགས་རྐྱེན་ལ་གཟུང་དོན་གྱི་སྒྲས་བསྟན་པ་ཙམ་ཡིན་པའི་ཕྱིར་ཞེས་
གསུངས་སོ། དམིགས་རྐྱེན་ཅན་གྱི་ཤེས་པ་ཡིན་ན། གཟུང་དོན་ཅན་གྱི་ཤེས་པ་ཡིན་
པས་ཁྱབ་པར་ཐལ། དམིགས་རྐྱེན་དང་གཟུང་དོན་དོན་གཅིག་པའི་ཕྱིར། རྟགས་
ཁས། འདོད་ན། ཟླ་བ་གཉིས་སྣང་གི་དབང་ཤེས་ཆོས་ཅན། དེར་ཐལ། དེའི་ཕྱིར།
འདོད་མི་ནུས་ཏེ། གློ་བུར་གྱི་འཁྲུལ་རྒྱུས་བསླད་པའི་ཤེས་པ་ཡིན་པའི་ཕྱིར། ཁ་
ཅིག་ན་རེ། གཟུང་ཡུལ་དང་གཟུང་དོན་དོན་གཅིག་པ་ཡིན་ནོ་ཞེས་ཟེར། མི་རིགས་
པར་ཐལ། རྟོག་པ་ཡིན་ན་གཟུང་ཡུལ་ཡོད་པས་ཁྱབ། གཟུང་དོན་མེད་པས་ཁྱབ་
པའི་ཕྱིར། རྟགས་གྲུབ་པར་ཐལ། རྣམ་པ་དེ་ནི་དོན་གྱི་མིན། །གསལ་བས་རྣམ་པས་
དབེན་པའི་ཕྱིར། ཞེས་སོགས་བཤད་པའི་ཕྱིར། མངོན་སུམ་དེའི་རྐྱེན་གསུམ་འགལ་
བར་ཐལ། མཚན་ཉིད་སྔར་ལྟར་རིགས་པའི་ཕྱིར། རྟགས་ཁས། འདོད་མི་ནུས་ཏེ།
~311-

སངས་རྒྱས་འཕགས་པའི་རྒྱུད་ཀྱི་དབང་པོའི་མངོན་སུམ་དེའི་དངོས་རྒྱུ་ཡིན་ན། དེའི་
དམིགས་རྐྱེན་ཡིན་དགོས་པའི་ཕྱིར། གཞན་ཡང་། ཚུར་མཐོང་གི་སྔོན་འཛིན་མངོན་
སུམ་གྱི་བདག་རྐྱེན་དུ་གྱུར་པའི་ཡིད་དབང་ཆོས་ཅན། དེའི་བདག་རྐྱེན་མ་ཡིན་པར་
ཐལ། དེའི་དེ་མ་ཐག་རྐྱེན་ཡིན་པའི་ཕྱིར་ཏེ། དེའི་དངོས་ཀྱི་ཉེར་ལེན་དུ་གྱུར་པའི་རིག་
པ་ཡིན་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་སྔོན་འཛིན་མངོན་སུམ་ཆོས་ཅན།
ཁྱོད་ཀྱི་བདག་རྐྱེན་དུ་གྱུར་པའི་ཡིད་དབང་དེ་ཁྱོད་ཀྱི་བདག་རྐྱེན་ཡིན་པར་ཐལ། ཁྱོང་
ཤེས་པ་ཡིན་པའི་ཕྱིར། ཁ་ཅིག་ན་རེ། སྔོན་འཛིན་དབང་པོའི་མངོན་སུམ་གྱི་རྒྱུ་ཆོས་
ཅན། དེའི་དམིགས་རྐྱེན་དུ་ཐལ། དེ་རང་གི་རྣམ་ལྡན་དུ་སྐྱེད་བྱེད་ཡིན་པའི་ཕྱིར་ཏེ།
དེ་ཁྱོད་ལས་ཁྱོད་ཀྱི་རྣམ་ལྡན་དུ་སྐྱེས་པའི་ཕྱིར། མ་གྲུབ་ན། སྔོན་འཛིན་དབང་པོའི་
མངོན་སུམ་ཆོས་ཅན། རང་རྒྱུ་ལས་རང་རྒྱུའི་རྣམ་ལྡན་དུ་སྐྱེས་པར་ཐལ། རང་རྒྱུ་
ལས་རང་གི་དམིགས་རྐྱེན་གྱི་རྣམ་ལྡན་དུ་སྐྱེས་པའི་ཕྱིར་ཏེ། ཁྱོད་རང་གི་དམིགས་
རྐྱེན་གྱི་རྣམ་ལྡན་དུ་སྐྱེས་པའི་ཕྱིར། རྩ་བར་འདོད་ན། སྔོན་འཛིན་དབང་པོའི་མངོན་
སུམ་གྱི་རྒྱུ་ཆོས་ཅན། དེའི་དམིགས་རྐྱེན་མ་ཡིན་པར་ཐལ། དེའི་དེ་མ་ཐག་རྐྱེན་
ཁྱོད་ཡིན་པའི་ཕྱིར་ཞེས་ཟེར་ཞིང་། མཚན་ཉིད་གཉིས་པ་དེ་རྣམས་རང་ལུགས་སུ་
འདོད་དོ། སྔོན་འཛིན་དབང་པོའི་མངོན་སུམ་གྱི་དངོས་རྒྱུ་དང་གཅིག་ཏུ་གྱུར་པའི་
དངོས་པོ་ཆོས་ཅན། དེའི་དམིགས་རྐྱེན་དུ་ཐལ། དེའི་དངོས་རྒྱུའི་བྱེ་བྲག་གང་ཞིག
དེ་རང་གི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར། རྟགས་ཁྱབ་ཁས།
འདོད་ན། སྔོན་འཛིན་དབང་པོའི་མངོན་སུམ་གྱི་དངོས་རྒྱུ་ཆོས་ཅན། ཁྱོད་སྔོན་
འཛིན་དབང་པོའི་མངོན་སུམ་གྱི་དམིགས་རྐྱེན་ཡིན་པར་ཐལ། ཁྱོད་དང་གཅིག་ཏུ་
གྱུར་པའི་དངོས་པོ་དེ་དེའི་དམིགས་རྐྱེན་ཡིན་པའི་ཕྱིར། སྔོན་འཛིན་དབང་པོའི་མངོན་
ལ 312~

སུམ་ཆོས་ཅན། ཁྱོད་ཀྱི་རྒྱུ་དེ་ཁྱོད་སྔོན་པོའི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་
མ་ཡིན་པར་ཐལ། ཁྱོད་ཀྱི་རྒྱུ་དེ་ཁྱོད་ཀྱི་དམིགས་རྐྱེན་མ་ཡིན་པ་གང་ཞིག ཁྱོད་
དབང་ཤེས་ཡིན་པའི་ཕྱིར། །གཞན་ཡང་། སྔོན་འཛིན་དབང་པོའི་མངོན་སུམ་གྱི་རྒྱུ་
ཆོས་ཅན། སྔོན་འཛིན་དབང་པོའི་མངོན་སུམ་སྔོན་པོའི་རྣམ་ལྡན་དུ་གཙོ་བོར་དངོས་
སུ་སྐྱེད་བྱེད་མ་ཡིན་པར་ཐལ། དེའི་དེ་མ་ཐག་རྐྱེན་ཁྱོད་ཡིན་པའི་ཕྱིར། ཁྱབ་པ་
ཁས། །སྔོན་འཛིན་དབང་པོའི་མངོན་སུམ་གྱི་བདག་རྐྱེན་དུ་གྱུར་པའི་ཡིད་དབང་དང་
མཚུངས་པར་ལྡན་པའི་ཚོར་བ་ཆོས་ཅན། སྔོན་འཛིན་དབང་པོའི་མངོན་སུམ་གྱི་བདག་
རྐྱེན་དུ་ཐལ། དེ་ཡུལ་འཛིན་ནུས་སུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར་ཏེ།
སྔོན་འཛིན་དབང་པོའི་མངོན་སུམ་གྱི་བདག་རྐྱེན་དུ་གྱུར་པའི་ཡིད་དང་མཚུངས་ལྡན་
རྣམ་པ་ལྔ་མཚུངས་ཡིན་པའི་ཕྱིར། འདོད་ན། ཡིད་དབང་དུ་ཐལ། འདོད་པ་གང་ཞིག
ཤེས་པ་ཡིན་པའི་ཕྱིར། འདོད་ན། སེམས་བྱུང་མ་ཡིན་པར་ཐལ། ཡིད་དབང་ཡིན་
པའི་ཕྱིར་ཞེ་ན། ཏིང་ངེ་འཛིན་གྱིས་བདག་རྐྱེན་བྱས་པ་ལས་བྱུང་བའི་དབང་པོའི་མངོན་
སུམ་མེད་པར་ཐལ། སྔོན་འཛིན་དབང་པོའི་མངོན་སུམ་གྱི་བདག་རྐྱེན་དུ་གྱུར་པའི་
ཤེས་པ་ཡིན་ན། ཡིད་དབང་ཡིན་པས་ཁྱབ་པའི་ཕྱིར། རྟགས་ཁྱབ་ཁས། འདོད་ན།
ཏིང་ངེ་འཛིན་གྱིས་བདག་རྐྱེན་བྱས་པ་ལ་བརྟེན་ནས་བྱུང་བའི་གཙོ་བོ་སེམས་མེད་པར་
ཐལ། འདོད་པའི་ཕྱིར། འདོད་ན། རྣལ་འབྱོར་མངོན་སུམ་ཡིན་ན། གཙོ་བོ་སེམས་
མིན་དགོས་པར་ཐལ། འདོད་པའི་ཕྱིར། ལྷའི་མིག་གི་མངོན་པར་ཤེས་པ་དབང་ཤེས་
མ་ཡིན་པར་ཐལ། དབང་ཤེས་ཡིན་ན། རང་གི་བདག་རྐྱེན་དུ་གྱུར་པའི་ཏིང་ངེ་འཛིན་
ལས་མ་བྱུང་དགོས་པའི་ཕྱིར། རྟགས་གསལ་ཁས། ཁྱབ་སྟེ། མངོན་པར་ཤེས་པ་
ཡིན་ན། རང་གི་བདག་རྐྱེན་དུ་གྱུར་པའི་ཏིང་ངེ་འཛིན་ལས་སྐྱེས་པས་ཁྱབ་པའི་ཕྱིར་
~313~

ཏེ། རྒྱན་ལས། བསམ་གཏན་བཞི་པ་ཤིན་ཏུ་དག་ཐོབ་ནས། ཞེས་སོགས་དང༌།
མངོན་པ་ཀུན་བཏུས་ལས། དག་པའི་བསམ་གཏན་བཞི་ལ་བརྟེན་ནས་ཚད་མེད་པ་
རྣམས་མངོན་པར་སྒྲུབ་བོ། །ཚད་མེད་པ་རྣམས་ཇི་ལྟ་བ་མངོན་པར་ཤེས་པ་ལྔ་ཡང་དེ་
བཞིན་ནོ། །ཞེས་གསུངས་པའི་ཕྱིར། དབང་པོའི་མངོན་སུམ་དེའི་དེ་མ་ཐག་རྐྱེན་
ཡིན་ན། དེའི་དངོས་རྒྱུ་ཡིན་པས་མ་ཁྱབ་པར་ཐལ། འགོག་སྙོམས་ལས་ལངས་མ་
ཐག་པའི་དབང་པོའི་མངོན་སུམ་དེའི་དེ་མ་ཐག་རྐྱེན་ཡོད། དེའི་དངོས་ཀྱི་དེ་མ་ཐག་
རྐྱེན་མེད་པའི་ཕྱིར། རྟགས་དང་པོ་གྲུབ་སྟེ། ཁོ་ཤེས་པ་ཡིན་པའི་ཕྱིར། ཕྱི་མ་གྲུབ་
པར་ཐལ། །འགོག་པ་ལ་མཉམ་པར་བཞག་པའི་གནས་སྐབས་ན་ཤེས་པ་མེད་པའི་
ཕྱིར་ཏེ། ཤཱཀྱ་བློའི་འགྲེལ་པ་ལས་འདུ་ཤེས་མེད་པའི་སྙོམས་འཇུག་ལ་ཞུགས་པ་ཞེས་
གསུངས་པ་ནི། དུས་གཞན་དུ་སེམས་དང་སེམས་ལས་བྱུང་བའི་ཀུན་ཏུ་སྤྱོད་པ་འགོག་
པ་ཅན་གྱི་རྣལ་འབྱོར་གྱི་ཁྱད་པར་ནི། འདུ་ཤེས་མེད་པའི་སྙོམས་པར་འཇུག་པའོ། །
དེ་ལ་ཞུགས་པ་ལ་སེམས་རྒྱུན་ཆད་པ་ཉིད་ཡོད་པ་ཡིན་ནོ། །གཉིས་ཀ་ལ་གྲུབ་པའི་
དཔེ་བསྟན་པའི་ཕྱིར། །ལེགས་པར་གཉིད་ལོག་པ་ལ་སོགས་པའི་ཞེས་སོགས་བཤད་
པའི་ཕྱིར་ཞེ་ན། །འགྲེལ་པ་དེའི་ལུགས་ལ། འགོག་པ་ལ་མཉམ་པར་གཞག་པའི་
གནས་སྐབས་ན་ཤེས་པ་ཡོད་པར་ཐལ། དེའི་ལུགས་ལ་ཀུན་གཞིའི་རྣམ་ཤེས་ཡོད་
པའི་ཕྱིར། ལྷ་དབང་བློའི་ལུགས་ལ། འགོག་པ་ལ་མཉམ་པར་བཞག་པའི་གནས་
སྐབས་ན་ཤེས་པ་ཡོད་པར་ཐལ། དེའི་ལུགས་ལ་གཉིད་འཐུག་པོ་ལོག་པའི་གནས་
སྐབས་ན་གཉིད་ཡོད་པའི་ཕྱིར། ཁྱབ་པར་ཐལ། གཉིད་ཡིན་ན། ཤེས་པ་ཡིན་དགོས་
པའི་ཕྱིར། འདུ་ཤེས་མེད་པའི་སྙོམས་འཇུག་ལ་གནས་པའི་གང་ཟག་ཆོས་ཅན། ཁྱོད་
ཀྱི་རྒྱུད་ལ་ཤེས་པ་ཡོད་པར་ཐལ། ཁྱོད་ཀྱི་རྒྱུད་ལ་གང་ཟག་གི་བདག་འཛིན་ཡོད་
~314-

པའི་ཕྱིར་ཏེ། སོ་སྐྱེ་ཡིན་པའི་ཕྱིར་ཏེ། འདུ་ཤེས་མེད་པའི་སྙོམས་འཇུག་ལ་གནས་
པའི་གང་ཟག་ཡིན་པའི་ཕྱིར། རྩ་བར་འདོད་ན། འགོག་པ་ལ་མཉམ་པར་བཞག་པའི་
གནས་སྐབས་ན་ཤེས་པ་མེད་པ་འབུད། གཟུགས་འཛིན་དབང་མངོན་གྱི་གཟུང་དོན་
དུ་གྱུར་པའི་གཟུགས་དེ་གཟུགས་འཛིན་ཡིད་མངོན་གྱི་ཡང་གཟུང་དོན་ཡིན་པར་
ཐལ། གཟུགས་འཛིན་ཡིད་མངོན་གྱི་གཟུང་དོན་ཡིན་ན། དེའི་དངོས་རྒྱུ་ཡིན་དགོས་
པའི་ཕྱིར། རྟགས་ཁས། འདོད་ན། སྐད་ཅིག་ཉིད་ཕྱིར་འདས་པ་ཡི། ཞེས་སོགས་ཀྱི་
དོན་མ་གྲུབ་པར་ཐལ། འདོད་པའི་ཕྱིར། དེས་ན་འགྲེལ་པ་རྣམས་ཀྱི་ལུགས་ནི།
འགོག་པ་ལ་མཉམ་པར་བཞག་པའི་གནས་སྐབས་ན། ཚོར་འདུ་རགས་པ་མེད་པ་ཙམ་
ལ་དགོངས་པར་གསལ་ལོ། །གཟུགས་འཛིན་དབང་མངོན་གྱི་རྒྱུ་ཡིན་ན། དེའི་རྐྱེན་
གསུམ་གང་རུང་ཡིན་མི་དགོས་པར་ཐལ།དེའི་དེ་མ་ཐག་རྐྱེན་ཡིན་ན།དེའི་དངོས་
རྒྱུ་ཡིན་མི་དགོས་པའི་ཕྱིར། རྟགས་ཁས། རྒྱས་པར་ནི། ཚེ་འདི་ཉིད་ཀྱི་སྐྱེ་མཆེད་ལྔ།
ཞེས་པའི་སྐབས་ལས་རྟོགས་པར་བྱའོ། །སྔོན་པོ་དེ་སྔོན་འཛིན་དབང་པོའི་མངོན་སུམ་
གྱི་དམིགས་རྐྱེན་ཡིན་ནོ། །ཞེས་གསུངས། གཞན་དག་ན་རེ། གཟུང་འཛིན་རྫས་
གཞན་ཡོད་པར་ཐལ། སྔོན་པོ་དང་སྔོན་འཛིན་དབང་པོའི་མངོན་སུམ་རྫས་གཞན་
ཡིན་པའི་ཕྱིར། སྔོན་པོ་དེ་སྔོན་འཛིན་དབང་པོའི་མངོན་སུམ་གྱི་དམིགས་རྐྱེན་མ་ཡིན་
པར་ཐལ། དེའི་དམིགས་རྐྱེན་ཡིན་ན། དེ་ལ་མི་སྣང་དགོས་པའི་ཕྱིར་ཏེ། དེ་ལ་སྣང་ན།
དེའི་བདག་ཉིད་ཡིན་དགོས་པའི་ཕྱིར་ཞེས་ཟེར། འོ་ན། ཕྱི་རོལ་གྱི་དོན་ཆོས་ཅན།
ཚུར་མཐོང་གི་སྔོན་འཛིན་དབང་མངོན་གྱི་བདག་ཉིད་ཡིན་པར་ཐལ། དེ་ལ་སྣང་བའི་
ཕྱིར། འདོད་ན། ཡོད་པར་ཐལ། འདོད་པའི་ཕྱིར། སྔོན་འཛིན་དབང་པོའི་མངོན་སུམ་
གྱི་རྐྱེན་གསུམ་ལ་ཁྱད་པར་ཅུང་ཟད་ཀྱང་མེད་པར་ཐལ། དེའི་དམིགས་རྐྱེན་ཡིན་ན།
~315 ~

དེ་ལ་མི་སྣང་དགོས་པའི་ཕྱིར། གཞན་ཡང་། ཚུར་མཐོང་གི་སྔོན་འཛིན་དབང་པོའི་
མངོན་སུམ་དེའི་དངོས་རྒྱུ་ཡིན་ན། དེ་ལ་མི་སྣང་བས་ཁྱབ་པ་མེད་པར་ཐལ། ཚུར་
མཐོང་གི་རྒྱུད་ལ་སྔོན་པོའི་དངོས་འབྲས་སུ་གྱུར་པའི་སྔོན་འཛིན་དབང་པོའི་མངོན་
སུམ་ཡོད་པའི་ཕྱིར་ཏེ། སྔོན་པོའི་དངོས་འབྲས་སུ་གྱུར་པའི་སྔོན་འཛིན་དབང་པོའི་
མངོན་སུམ་ཡིན་ན། སངས་རྒྱས་ཀྱི་ཤེས་པ་ཡིན་མི་དགོས་པའི་ཕྱིར། ཚུར་མཐོང་
ལྷས་བྱིན་གྱི་ཕ་ཆོས་ཅན། ཚུར་མཐོང་ལྷས་བྱིན་གྱི་དབང་མངོན་དང་རྫས་གཞན་མ་
ཡིན་པར་ཐལ། དེ་ལ་སྣང་བའི་ཕྱིར། རྟགས་གྲུབ་པར་ཐལ། གོམས་པ་ཅན་གྱི་མངོན་
སུམ་ཡོད་པའི་ཕྱིར། འདོད་ན། ཚུར་མཐོང་ལྷས་བྱིན་གྱི་ཕ་དེ། ཚུར་མཐོང་ལྷས་བྱིན་
དང་རྫས་གཞན་མ་ཡིན་པར་ཐལ། འདོད་པའི་ཕྱིར། གཞན་ཡང་ལྷ་མཆོད་གཉིས་
རྫས་གཞན་མ་ཡིན་པར་ཐལ། ཚུར་མཐོང་ལྷས་བྱིན་ལྟ་བུ་དེ། ཚུར་མཐོང་མཆོད་
སྦྱིན་གྱི་དབང་མངོན་གྱི་བདག་ཉིད་ཡིན་པའི་ཕྱིར། རྟགས་ཁས། འདོད་ན། ལྷས་བྱིན་
གྱི་ཤེས་རྒྱུད་དང༌། མཆོད་སྦྱིན་གྱི་ཤེས་རྒྱུད་རྫས་གཅིག་ཏུ་ཐལ། འདོད་པའི་ཕྱིར།
འདོད་ན། ཤེས་རྒྱུད་རྫས་ཐ་དད་པའི་གང་ཟག་མ་གྲུབ་པར་ཐལ། འདོད་པའི་ཕྱིར།
གཞན་སེམས་ཤེས་པའི་མངོན་པར་ཤེས་པ་དང་གཞན་སེམས་རྫས་གཞན་མ་ཡིན་པར་
ཐལ། དེ་གཉིས་ཡུལ་ཡུལ་ཅན་ཡིན་པའི་ཕྱིར་ཟེར་ན། དོགས་གཅོད་ལྷན་ཅིག་
དམིགས་ངེས་ཀྱི་སྐབས་སུ་བཤད་ཟིན་ཏོ། །ཁ་ཅིག་ན་རེ། གཟུང་འཛིན་རྫས་གཞན་
ཡོད་པར་ཐལ། སྒྲ་མི་རྟག་པ་དེ་སྒྲ་མི་རྟག་པར་རྟོགས་པའི་མངོན་སུམ་ཚད་མ་དང་
རྫས་གཞན་ཡིན་པའི་ཕྱིར་ཏེ། དེ་སྒྲ་མི་རྟག་པར་རྟོགས་པའི་རྗེས་དཔག་གི་རྒྱུ་ཡིན་
པའི་ཕྱིར་ཏེ། དེ་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཀྱི་རྒྱུ་ཡིན་པའི་ཕྱིར་ཏེ།
དངོས་གང་ཇི་ལྟ་བུར་གྱུར་པ། ཞེས་པའི་ལུང་དོན་གྲུབ་པའི་ཕྱིར། ཐལ་བ་དེ་རྣམས་ལ་
~316~

ཁྱབ་པ་ཡོད་དེ། དེ་རྣམས་རྒྱུ་འབྲས་སུ་འཐད་པའི་ཕྱིར། ཞེས་གསུངས། ཡང་མཁས་
པ་ཁ་ཅིག་ན་རེ།སྔོན་འཛིན་དབང་པོའི་མངོན་སུམ་གྱི་མཚུངས་པ་དེ་མ་ཐག་རྐྱེན་གྱི་
སྟེང་གི་སྔོན་འཛིན་དབང་པོའི་མངོན་སུམ་སྔོན་པོའི་རྣམ་ལྡན་དུ་སྐྱེ་བའི་ནུས་པ་སྔོན་
པོ་དེར། དེའི་སྟེང་གི་དེ་སྔོན་ཕོ་འཛིན་ནུས་སུ་སྐྱེད་པའི་ནུས་པ་དབང་པོ་གཟུགས་
ཅན་ཡིན་ཏེ། དམིགས་བརྟག་ལས། ལྷན་ཅིག་བྱེད་དབང་ནུས་པ་ཡི། ལྷན་ཅིག་
གང་ཡིན་དབང་པོའང་ཡིན། ཞེས་དང་། དེའི་རང་འགྲེལ་ལས།དབང་པོ་ནི་འབྲས་
བུ་ལས་ནུས་པའི་ངོ་བོ་ཉིད་དུ་རྗེས་སུ་དཔག་གི འབྱུང་བ་ལས་གྱུར་པ་ནི་མིན་ན་
ཞེས་དང་། འཇུག་པ་ལས་སེམས་ཙམ་པའི་འདོད་པ་བརྗོད་པའི་སྐབས་སུ། མིག་བློ་
སྐྱེ་བ་རང་ནུས་གང་ཞིག་ལས། །དེ་མ་ཐག་ཏུ་ཀུན་ནས་སྐྱེ་འགྱུར་ཞིང་། །རང་གི་རྣམ་
ཤེས་རྟེན་གྱི་ནུས་དེ་ལ། །དབང་པོ་གཟུགས་ཅན་མིག་ཅེས་བྱ་བར་རྟོགས། ཞེས་
བཤད་པའི་ཕྱིར། ཞེས་གསུངས། འཁྲི་ཚུལ་འདི་ལྟར། སྔོན་འཛིན་དབང་པོའི་མངོན་
སུམ་གྱི་བདག་རྐྱེན་དབང་པོ་གཟུགས་ཅན་པར་ཐལ། ཁོའ མ་མཚུངས་པ་དེ་མ་ཐག་
རྐྱེན་གྱི་སྟེང་གི་སྔོན་འཛིན་དབང་མངོན་སྔོན་པོ་འཛིན་ནུས་སུ་སྐྱེད་པའི་ནུས་པ་དབང་
པོ་གཟུགས་ཅན་པ་ཡིན་པའི་ཕྱིར། རྟགས་ཁས། འདོད་ན། དེའི་བདག་རྐྱེན་དུ་གྱུར་
པའི་ཡིད་དབང་མེད་པར་ཐལ། འདོད་པའི་ཕྱིར། སྔོན་པོའི་ནུས་པ་སྔོན་པོ་ཡིན་པར་
ཐལ། སྔོན་པོས་རང་འབྲས་སྐྱེད་པའི་ནུས་པ་སྔོན་པོ་ཡིན་པའི་ཕྱིར། རྟགས་ཁས།
འདོད་ན།སྔོན་པོའི་བྱས་མི་རྟག་ཡང་སྔོན་པོ་ཡིན་པར་ཐལ།འདོད་པའི་ཕྱིར།ས་བོན་
གྱིས་མྱུ་གུ་སྐྱེད་པའི་ནུས་པ་དེ་ལ་ཚུར་མཐོང་གི་རྒྱུད་ཀྱི་ས་བོན་འཛིན་པའི་དབང་
མངོན་ཚད་མར་ཐལ། ནུས་པ་ས་བོན་ཡིན་པའི་ཕྱིར། འདོད་ན། ནུས་པ་དངོས་པོའི་
རང་བཞིན་དུ། ཞེས་སོགས་ལ་བརྗོད་བྱ་མེད་པར་ཐལ། འདོད་པའི་ཕྱིར། ཁ་ཅིག་ན་
~317 ~

རེ། སྔོན་སྣང་གི་བག་ཆགས་དེ། སྔོན་འཛིན་དབང་མངོན་གྱི་དམིགས་རྐྱེན་ཡིན་ནོ་ཞེ་
ན། འོ་ན། སྔོན་འཛིན་དབང་པོའི་མངོན་སུམ་དེའི་དེ་མ་ཐག་རྐྱེན་ཡང་། དེའི་དམིགས་
རྐྱེན་དུ་ཐལ། སྔོ་སྣང་གི་བག་ཆགས་བསྒོ་གཞིར་གྱུར་པའི་ཤེས་པ། དེའི་དམིགས་
རྐྱེན་ཡིན་པའི་ཕྱིར། རྟགས་ཁས། གཟུགས་ཡིན་ན། གཟུགས་འཛིན་དབང་མངོན་གྱི་
དངོས་རྒྱུ་མ་ཡིན་དགོས་པར་ཐལ། དེ་ཡིན་ན། དེའི་དམིགས་རྐྱེན་མ་ཡིན་དགོས་
པའི་ཕྱིར། འདོད་ན། དེའི་བདག་རྐྱེན་དུ་གྱུར་པའི་དབང་པོ་གཟུགས་ཅན་མེད་པར་
ཐལ། འདོད་པའི་ཕྱིར། འདོད་ན། རྟེན་བཅས་ཀྱི་དབང་པོ་གཟུགས་ཅན་མེད་པར་ཐལ།
འདོད་པའི་ཕྱིར། འདོད་ན། དབང་པོ་རྣམ་པར་རིག་པའི་རྒྱུ། །ཕྲ་རབ་རྡུལ་དག་ཡིན་
མོད་ཀྱི། །དེ་མི་སྣང་ཕྱིར་དེ་ཡུལ་ནི། །རྡུལ་ཕྲན་མ་ཡིན་དབང་པོ་བཞིན། ཞེས་པའི་
བསྟན་དོན་མ་གྲུབ་པར་ཐལ་ལོ། །གཟུགས་རྡུལ་ཕྲ་རབ་ཆོས་ཅན། གཟུགས་འཛིན་
དབང་མངོན་གྱི་དམིགས་རྐྱེན་མ་ཡིན་པར་ཐལ། དེའི་དངོས་རྒྱུ་ཡིན་ཡང་། དེ་ལ་མི་
སྣང་བའི་ཕྱིར། དཔེར་ན། དབང་པོ་གཟུགས་ཅན་བཞིན་ཞེས་པའི་སྦྱོར་བ་དེ། དེའི་
སྦྱོར་བ་མ་ཡིན་པའི་ཕྱིར། མ་གྲུབ་ན་སོང༌། གཟུགས་འཛིན་དབང་མངོན་གྱི་
དམིགས་རྐྱེན་ཆོས་ཅན། དེའི་དམིགས་རྐྱེན་མ་ཡིན་པར་ཐལ། དེའི་དངོས་རྒྱུ་ཡིན་
ཡང་། དེ་ལ་མི་སྣང་བའི་ཕྱིར། འཁོར་གསུམ། རྣམ་རིག་པའི་ལུགས་ཀྱི་རྐྱེན་གསུམ་
གྱི་རྣམ་བཞག་ཤེས་པར་འདོད་ན། ཡོངས་རྫོགས་བསྟན་པའི་མངའ་བདག་ཀུན་
མཁྱེན་ཡོན་ཏན་རྒྱ་མཚོས་མཛད་པའི་དམིགས་བརྟག་རྩ་འགྲེལ་གྱི་རྣམ་བཤད་ལས་
རྒྱས་པར་ཤེས་པར་བྱའོ། འདིར་ནི་ཡི་གེ་མངས་བས་འཇིགས་པས་དེ་ཙམ་ལས་མ་
སྤྲོས་སོ། ༈ །མཁས་པ་རྣམས་ལ་བརྗོད་འདི་ཡོད། ཅེས་པའི་སྐབས་སུ། འདིར་ཕྱི་
རོལ་བཀག་པའི་སྒོ་ནས་ཚུལ་གཉིས་བརྗོད་པ་ལ་ཆོས་ཅན། དགོས་པ་ཡོད་དེ། ཆོས་
~318~

ཀྱི་བདག་མེད་བསྟན་དུ་རུང་བའི་གདུལ་བྱ་རྗེས་སུ་གཟུང་བའི་དགོས་པ་ཡོད་པའི་
ཕྱིར། ཚད་མ་མདོར། ཕྱི་དོན་ཁས་བླངས་པའི་སྒོ་ནས་ཚུལ་གཉིས་བརྗོད་པ་ཆོས་
ཅན། དགོས་པ་ཡོད་དེ། ཆོས་ཀྱི་བདག་མེད་བསྟན་དུ་མི་རུང་བའི་གདུལ་བྱ་རྗེས་སུ་
ཆོས་བཟུང་བའི་དགོས་པ་ཡོད་པའི་ཕྱིར་ཞེ་ན། སྦྱོར་བ་དང་པོ་མི་འཐད་པར་ཐལ།
ཀྱི་བདག་མེད་བསྟན་དུ་རུང་བའི་གདུལ་བྱ་ཡིན་ན། ཚུལ་གཉིས་སྒྲུབ་མི་དགོས་པའི་
ཁྱབ་པའི་ཕྱིར་ཏེ། ཕྱི་དོན་མེད་པར་ངེས་པའི་གང་ཟག་ལ། ཚུལ་གཉིས་སྒྲུབ་མི་
དགོས་པའི་ཕྱིར། སློབ་དཔོན་ཕྱོགས་ཀྱི་གླང་པོས་ཕྱི་དོན་ཁས་བླངས་པར་ཐལ། དེས་
ཕྱི་དོན་ཁས་བླངས་པའི་སྒོ་ནས་ཚུལ་གཉིས་སྒྲུབ་པའི་ཕྱིར། དེར་ཐལ། ཚད་མ་
མདོར། ཕྱི་དོན་ཁས་བླངས་པའི་སྒོ་ནས་ཚུལ་གཉིས་སྒྲུབ་པའི་ཕྱིར་ཏེ། དེ་ལྟར་བསྒྲུབ་
པ་ལ་དགོས་པ་ཡོད་པའི་ཕྱིར། རྟགས་ཁས། འདོད་ན། ཕྱོགས་གླང་ཡབ་སྲས་གྲུབ་
མཐའ་མི་མཐུན་པར་ཐལ། འདོད་པའི་ཕྱིར། ཕྱི་དོན་ཁས་བླངས་པའི་རྣམ་གཞག་ལ་
བརྟེན་ནས་ཚུལ་གཉིས་སྒྲུབ་པའི་ཚུལ་ནི། གཟུགས་འཛིན་དབང་པོའི་མངོན་སུམ་
དང་། དེ་ལ་གཟུགས་སུ་སྣང་བ་ཆོས་ཅན། རྫས་གཞན་མིན་ཏེ། ལྷན་ཅིག་དམིགས་
ངེས་ཡིན་པའི་ཕྱིར་ཞེས་ཟེར་ཞིང་།མདོ་སྡེ་པའི་གྲུབ་མཐའ་གཞིར་བཞག་ལ།གཟུགས་
འཛིན་དབང་པོའི་མངོན་སུམ་ལ་གཟུགས་སུ་སྣང་བ་གཟུགས་ཡིན་ནོ། ཞེས་གསུངས།
གཟུགས་འཛིན་དབང་པོའི་མངོན་སུམ་ལ་གཟུགས་སུ་སྣང་བ་དེ་གཟུགས་དང་དུས་
མཉམ་རྫས་གཅིག་ཏུ་ཐལ། དེ་གཟུགས་ཡིན་པའི་ཕྱིར། འདོད་ན།གཟུགས་འཛིན་
དབང་མངོན་གྱི་དུས་སུ་གཟུགས་འཛིན་དབང་མངོན་ལ་གཟུགས་སུ་སྣང་བ་དེ་མེད་
པར་ཐལ། འདོད་པ་གང་ཞིགགཟུགས་འཛིན་དབང་མངོན་གྱི་དུས་ན་གཟུགས་མེད་
པའི་ཕྱིར། འདོད་ན། གཟུགས་འཛིན་དབང་མངོན་གྱི་དུས་ན་གཟུགས་གཟུགས་སུ་
~319~

4
སྣང་བའི་ཚད་མ་མེད་པར་ཐལ། འདོད་པའི་ཕྱིར11 :འདོད་ན། གཟུགས་འཛིན་དབང་
པོའི་མངོན་སུམ་གྱི་དུས་ན་གཟུགས་རྟོགས་པའི་ཚད་མ་མེད་པར་ཐལ། འདོད་པའི་
ཕྱིར།དེ་བྱས་ཤེས་ལ་དེ་མེད་ཀྱང་།།དོན་དུ་སྣང་བ་ཉིད་ཀྱི་ཕྱིར།།དེ་གསལ་བ་ཞེས་
བརྗོད་པ་ཡིན། ཞེས་པའི་གཞུང་ལ་བརྗོད་བྱ་མེད་པར་ཐལ། གཟུགས་འཛིན་དབང་
པོའི་མངོན་སུམ་རང་དུས་ན་གཟུགས་སུ་སྣང་བ་མེད་པའི་ཕྱིར། རྟགས་ཁས། སྔོ་
སོགས་གསལ་བར་སྣང་བའི་རྨི་ལམ་གྱི་ཤེས་པ་ལ་སྔོན་པོར་སྣང་བ་ཐོགས་མེད་མ་
ཡིན་པར་ཐལ། གཟུགས་འཛིན་དབང་མངོན་ལ་གཟུགས་སུ་སྣང་བ་ཐོགས་མེད་མ་
ཡིན་པའི་ཕྱིར། རྟགས་ཁས། འདོད་ན། ཐོགས་མེད་ཕྱིར་ན་སྔོ་སོགས་མིན། ཞེས་
པའི་གཞུང་ལ་བརྗོད་བྱ་མེད་པར་ཐལ། འདོད་པའི་ཕྱིར། རྨི་ལམ་གྱི་ཤེས་པ་ལ་སྔོན་
པོ་གསལ་བར་སྣང་བ་དེ། རྒྱུད་ཀྱིས་མ་བསྡུས་པར་ཐལ། དེ་ལ་སྔོན་པོ་གསལ་བར་
སྣང་བ་དེ་རྒྱུད་ཀྱིས་མ་བསྡུས་པའི་ཕྱིར། དེར་ཐལ། གཟུགས་འཛིན་དབང་མངོན་ལ་
གཟུགས་སུ་སྣང་བ་རྒྱུད་ཀྱིས་མ་བསྡུས་པའི་ཕྱིར། དེར་ཐལ། དེ་གཟུགས་ཡིན་པའི་
ཕྱིར། རྟགས་རྣམས་ཁས། ཁང་མིག་ཆུང་དུའི་ནང་ན་ཉི་ཟླའི་གཟུགས་རྟོགས་པའི་
མིག་ཤེས་མེད་པར་ཐལ། དེའི་ནང་ན་ཉི་ཟླའི་གཟུགས་སུ་སྣང་བ་མེད་པའི་ཕྱིར།དེར་
ཐལ། མིག་ཤེས་ལ་ཟླ་བའི་གཟུགས་སུ་སྣང་བ་དེ། ཟླ་བའི་གཟུགས་ཡིན་པའི་ཕྱིར།
རྟགས་རྣམས་ཁས། རྩ་བར་འདོད་ན། མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཉི་
མའི་དཀྱིལ་འཁོར་རྫོགས་པར་མཐོང་བའི་མིག་ཤེས་མེད་པར་ཐལ། འདོད་པ་གང་
ཞིག རྒྱུ་མཚན་མཚུངས་པའི་ཕྱིར། དེ་ལ་ཁོ་ན་རེ། ཁང་མིག་ཆུང་དུའི་ནང་ན་ཉི་ཟླའི་
གཟུགས་ཡོད་པར་ཐལ། དེ་ན་དེའི་གཟུགས་ཡོད་པར་རྟོགས་པའི་ཚད་མ་ཡོད་པའི་
ཕྱིར་ཞེ་ན། འོ་ན། མདུན་གྱི་སྐྱེས་བུ་ལན་འདེབས་པའི་རྒྱུད་ལ་ཉི་ཟླའི་གཟུགས་ཡོད་
~320~

པར་ཐལ། དེའི་རྒྱུད་ལ་དེ་ཡོད་པར་རྟོགས་པའི་ཚད་མ་ཡོད་པའི་ཕྱིར། ཁྱབ་པ་ཁས།
སངས་རྒྱས་འཕགས་པའི་ཐུགས་རྒྱུད་ལ་ཆོས་ཐམས་ཅད་ཡོད་པར་ཐལ། དེའི་རྒྱུད་
ལ་དེ་ཡོད་པར་རྟོགས་པའི་ཚད་མ་ཡོད་པའི་ཕྱིར། ཁྱབ་པ་ཁས། དེས་ན་ཁང་མིག་
ཆུང་དུའི་ནང་ན་ཉི་ཟླ་ཡོད་པར་རྟོགས་པའི་ཚད་མ་དང་། ཉི་ཟླ་དེ་ན་ཡོད་པར་རྟོགས་
པའི་ཚད་མ་གཉིས་ཀྱི་ཁྱད་པར་མ་ཕྱེད་པའི་ཅལ་ཅོལ་སྨྲ་བར་མི་བྱའོ། །འཇུག་པ་
ལས། རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། ཞེས་གསུངས་པ་མི་འཐད་པར་
ཐལ། རྡུལ་ཕྲ་རབ་གཅིག་ཉིད་ཀྱི་ནང་དུ། སྣོད་བཅུད་ཀྱི་འཇིག་རྟེན་ཐམས་ཅད་ཡོད་
པ་མི་སྲིད་པའི་ཕྱིར་ཞེ་ན། མ་ཁྱབ་པར་ཐལ། དེ་ནི་རྣལ་འབྱོར་པ་རྣམས་ཀྱིས་རྫུ་
འཕྲུལ་སྣ་ཚོགས་སྟོན་པར་ནུས་པའི་དབང་དུ་བྱས་པའི་ཕྱིར། རྡུལ་ཕྲ་རབ་དང་རི་
་པོ་ལ་ཆེ་ཆུང་གི་ཁྱད་པར་མེད་པར་ཐལ། རྡུལ་ཕྲ་རབ་ཀྱི་གོ་སར་རི་རྒྱལ་
རྒྱལ་ལྷུན་
ལྷུན་པོ་ཤོང་བའི་ཕྱིར། གསེར་དང་བོང་བ་ཁྱད་པར་མེད་པར་ཐལ། རྣལ་འབྱོར་པ་
ཁྱད་པར་ཅན་གྱིས་དེ་ལྟར་སྒྲུབ་ནུས་པའི་ཕྱིར། ཁྱབ་པ་ཁས། རྟགས་གྲུབ་སྟེ། །རྣལ་
འབྱོར་རྟོག་པ་བསམ་མི་ཁྱབ། ཅེས་བཤད་པའི་ཕྱིར། ལྷས་བྱིན་གྱི་དྲན་རྟོག་ལ་ཤར་
བའི་རྣམ་པ་དེ་ཐ་མལ་པ་གཞན་གྱིས་ལྷས་བྱིན་ལྟར་དུ་མངོན་སུམ་དུ་རྟོགས་པར་
ཐལ། ལྷས་བྱིན་གྱི་མིག་ཤེས་ལ་སྔོན་པོར་སྣང་བ་དེ། ལྷས་བྱིན་གྱིས་མངོན་སུམ་དུ་
རྟོགས་པ་ལྟར་ཐ་མལ་པ་གཞན་གྱིས་ཀྱང་མངོན་སུམ་དུ་རྟོགས་པའི་ཕྱིར། མ་གྲུབ་ན།
དེ་སྔོན་པོ་ཡིན་པ་འབུད། འདོད་ན། གཞན་གྱིས་དེ་བཞིན་རྟོགས་པར་འགྱུར། ཞེས་
པ་ལ་བརྗོད་བྱ་མེད་པར་ཐལ།འདོད་པའི་ཕྱིར། ཚུར་མཐོང་ལྷས་བྱིན་གྱི་མིག་ཤེས་
ལ་གཟུགས་སུ་སྣང་བ་དེ། ཚུར་མཐོང་མཆོད་སྦྱིན་གྱི་མིག་ཤེས་ཀྱིས་མངོན་སུམ་དུ་
རྟོགས་པར་ཐལ། སྔ་མ་ཕྱི་རོལ་གྱི་གཟུགས་ཡིན་པའི་ཕྱིར། འདོད་མི་ནུས་ཏེ། མྱོང་
~321~

བ་དང་འགལ་བའི་ཕྱིར། སྐྲ་ཤད་འཛག་སྣང་གི་དབང་ཤེས་ལ། སྐྲ་ཤད་དུ་སྣང་བ་དེ།
ཤེས་པའི་རྫས་མ་ཡིན་པར་ཐལ། དབང་ཤེས་ལ་གཟུགས་སུ་སྣང་བ་ཤེས་པའི་རྫས་
མ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། གསལ་བར་སྣང་བ་ཉིད། ཤེས་
པའི་ངོ་བོའི་དོན་ཉིད་ཕྱིར། ཞེས་པ་དང་འགལ། དཀར་སོགས་གསལ་བའི་རྟགས་
ཀྱིས་རང་རིག་སྐྲབ་པ་མི་འཐད་པར་ཐལ། དཀར་འཛིན་དབང་ཤེས་ལ་དཀར་པོ་
གསལ་བར་སྣང་བ། དཀར་འཛིན་དབང་མངོན་དང་རྫས་གཞན་ཡིན་པའི་ཕྱིར། རྟགས་
ཁས། ཁ་ཅིག མིག་ཤེས་ལ་གཟུགས་སུ་སྣང་བ་གཟུགས་རང་མཚན་པ་ཡིན་ཞིང་།
དེ་རྒྱུད་ཀྱིས་བསྡུས་པ་ཡིན་ནོ་ཞེས་ཟེར་བ་མི་རིགས་ཏེ། ཉེ་རིང་ལ་སོགས་ཁྱད་པར་
གྱི།ཞེས་པའི་གཞུང་དོན་མ་གྲུབ་པར་ཐལ། །སྔོན་པོ་ལ་ཐག་རིང་བ་ནས་ལྟ་བའི་གང་
ཟག་སྔོན་པོ་ལ་ཐག་ཉེ་བའི་ཕྱིར། དེར་ཐལ། དེའི་རྒྱུད་ཀྱིས་བསྡུས་པའི་སྔོན་པོ་དེ།
གང་ཟག་དེ་ལ་ཐག་ཉེ་བའི་ཕྱིར། དེར་ཐལ། དེའི་རྒྱུད་ཀྱིས་བསྡུས་པའི་སྔོན་པོ་ཡོད་
པའི་ཕྱིར། དེར་ཐལ། དེའི་མིག་ཤེས་ལ་སྔོན་པོར་སྣང་བ་དེ་སྔོན་པོ་གང་ཞིག དེ་
དེའི་རྒྱུད་ཀྱིས་བསྡུས་པའི་ཕྱིར། རྟགས་རྣམས་ཁས། ཡང་ན་འདི་ལྟར། མིག་ཤེས་
ལ་གཟུགས་སུ་སྣང་བ་དེ། མིག་ཤེས་ལ་གཟུགས་སུ་སྣང་བ་མ་ཡིན་པར་ཐལ། མིག་
ཤེས་ལ་གཟུགས་སུ་སྣང་བ་གཟུགས་མ་ཡིན་པའི་ཕྱིར། འདོད་ན། མིག་ཤེས་ལ་
སྣང་བ་མ་ཡིན་པར་ཐལ། འདོད་པའི་ཕྱིར། འདོད་ན། དེ་མིག་ཤེས་ལ་སྣང་བ་ལྟར་
མ་གྲུབ་པར་ཐལ་ལོ། །འདོད་ན། མིག་ཤེས་ཆོས་ཅན། ཁྱོད་ལ་སྣང་བ་དེ་སྣང་བ་ལྟར་
གྲུབ་པར་ཐལ། ཁྱོད་མ་འཁྲུལ་བའི་རིག་པ་ཡིན་པའི་ཕྱིར། མིག་ཤེས་ཀྱི་གཞལ་བྱ་
དེ་མིག་ཤེས་ཀྱིས་མ་གཞལ་བར་ཐལ། མིག་ཤེས་ཀྱིས་གཟུགས་སུ་གཞལ་བ་དེ།
མིག་ཤེས་ཀྱིས་གཟུགས་སུ་མ་གཞལ་བའི་ཕྱིར། རྟགས་ཁས། འདོད་ན། མིག་
ལ322 ~

ཤེས་མངོན་སུམ་རང་གི་གཞལ་བྱ་ལ་གསར་དུ་མི་སླུ་བའི་རིག་པ་མ་ཡིན་པར་ཐལ་
ལོ། །གཟུགས་འཛིན་དབང་པོའི་མངོན་སུམ་ལ་གཟུགས་སུ་སྣང་བ་ཆོས་ཅན། སྔོན་
པོའི་སྤྱི་མ་ཡིན་པར་ཐལ།ཁྱོད་གཟུགས་འཛིན་དབང་མངོན་དང་གྲུབ་བདེ་རྫས་གཅིག་
ཡིན་པའི་ཕྱིར། ཁྱབ་སྟེ། ཤེས་ལས་ཐ་དད་མ་ཡིན་པ། ཞེས་སོགས་ཀྱི་ལུང་དོན་གྲུབ་
པའི་ཕྱིར། རྒྱལ་དང་དེ་སྲས་ཕྱོགས་གླང་གྲགས་པ་སོགས། མངོན་སུམ་བྱོན་ནས་
བྱངས་དང་མགྲིན་གཅིག་གིས། མངོན་སུམ་ལུང་བསྟན་དབུགས་དབྱུང་མཆོག་ཐོབ་
སྟེ། སྐུ་བཞིའི་གོ་འཕང་མངོན་དུ་འགྱུར་བར་ཤོག །།
~323~

༄༅། །རྣམ་འགྲེལ་གྱི་ཐལ་འཕྲེང་མཁས་པ་མགུ་བའི་
རྒྱན་རིགས་པའི་འཕྲེང་བ་ལས་ལེའུ་
བཞི་པའི་མཐའ་དཔྱོད་
བཞུགས་སོ། །
༄༅། །དེ་སྤང་ཕྱིར་བདག་མཐོང་བའི་ཚིག ཅེས་པའི་སྐབས་སུ། དེ་སྒྲུབ་ཀྱི་སྔ་རྒོལ་
རང་གི་ཚད་མས་རྟོགས་པའི་དེ་སྒྲུབ་ཀྱི་ཚུལ་གསུམ་དེ་སྒྲུབ་ཀྱི་སྐབས་སུ་བབས་པའི་
ཕྱི་རྒོལ་ལ་ལྷག་ཆད་ནོར་བའི་སྐྱོན་གསུམ་དང་བྲལ་བར་སྟོན་པའི་ཡན་ལག་གཉིས་ལྡན་
གྱི་ངག་རྣམ་དག་དང་། དེ་སྒྲུབ་ཀྱི་སྔ་རྒོལ་རང་གིས་ཚད་མས་རྟོགས་པའི་དེ་སྒྲུབ་ཀྱི་
ཚུལ་གསུམ་གང་རུང་དེ་སྒྲུབ་ཀྱི་སྐབས་སུ་བབས་པའི་ཕྱི་རྒོལ་ལ་ལྷག་ཆད་ནོར་
བའི་སྐྱོན་གསུམ་དང་བྲལ་བར་བརྗོད་པའི་སྒོ་ནས་དངོས་སུ་རང་འབྲས་དེ་སྒྲུབ་ཀྱི་ཚུལ་
གསུམ་དྲན་པའི་དྲན་པ་བཅད་ཤེས་སྐྱེད་ཅིང་། བརྒྱུད་ནས་དེ་སྒྲུབ་ཀྱི་རྟགས་ཅན་རྗེས་
དཔག་སྐྱེད་པར་བྱེད་པའི་ངག་རྣམ་དག་དང་། དེ་སྒྲུབ་ཀྱི་རྟགས་ཚིག་རྣམ་དག་སོགས།
ཀྱི་འོ་ན། དང་པོ་ལ།
གང་བྱས་མི་རྟག་དཔེར་ན་བུམ་པ་བཞིན། སྒྲ་ཡང་བྱས། དེའི་ཕྱིར་སྒྲ་མི་རྟག་ཅེས་
པའི་ངག་རྣམ་དག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་དེ་
གྲུབ་པར་ཐལ། དེ་འདྲ་བའི་ངག་དེ། ངག་ཆད་པའི་སྐྱོན་ཅན་མ་ཡིན་པའི་ཕྱིར། དེར་
ཐལ། སྒྲུབ་ངག་སྐྱོན་ཅན་ཡིན་ན། ངག་སྐྱོན་ཅན་ཡིན་མི་དགོས་པའི་ཕྱིར། །དེ་
-325

སྒྲུབ་ཀྱི་གཏན་ཚིགས་སྐྱོན་ཅན་ཡིན་ན། སྐྱོན་ཅན་ཡིན་མི་དགོས་པའི་ཕྱིར། གཞན་
ཡང་། གང་བྱས་མི་རྟག་དཔེར་ན་བུམ་པ་བཞིན། སྒྲ་ཡང་བྱས། དེའི་ཕྱིར་ན་སྒྲ་མི་
རྟག་ཅེས་པའི་ངག་རྣམ་དག་མེད་པར་ཐལ། དེ་འདྲའི་ངག་རྣམ་དག་དེ་དེ་འདྲའི་ངག་
རྣམ་དག་མ་ཡིན་པའི་ཕྱིར། མ་གྲུབ་ན། མཚན་ཉིད་དང་པོ་རིགས་པ་འབུད། འདོད་
པར་མི་ནུས་ཏེ། སངས་རྒྱས་རང་རྒྱུད་ཀྱིས་བསྡུས་པའི་ངག་ཡིན་པའི་ཕྱིར་རོ། །
ཡན་ལག་ལྔ་ལྡན་གྱི་སྒྲུབ་ངག་བཞེད་པའི་ཐོགས་མེད་སྐུ་མཆེད་སོགས་ཡོད་པ་ཡིན་
པའི་ཕྱིར། ཡང་ཁ་ཅིག འདི་མི་རིགས་པར་ཐལ། ཐོགས་མེད་སྐུ་མཆེད་ཀྱིས་འཆད་
པའི་ཚེ་ཡན་ལག་ལྔ་ལྡན་བཞེད་ཀྱང་། འགོད་པའི་ཚེ་ཡན་ལག་གཉིས་ལྡན་ཁོ་ན་
བཞེད་པའི་ཕྱིར་ཞེ་ན། ཐོགས་མེད་སྐུ་མཆེད་ཡན་ལག་ལྔ་ལྡན་བཞེད་པར་ཐལ། འཆད་
པའི་ཚེ་ཐོགས་མེད་སྐུ་མཆེད་ཡན་ལག་ལྔ་ལྡན་གྱི་སྒྲུབ་ངག་བཞེད་པའི་ཕྱིར། ཕྱོགས་
གླང་ཡབ་སྲས་ཡན་ལག་ལྔ་ལྡན་གྱི་སྒྲུབ་ངག་བཞེད་པར་ཐལ། འཆད་པའི་ཚེ་དེ་ལྟར་
དུ་བཞེད་པའི་ཕྱིར་ཞེ་ན། གཏན་ཚིགས་མ་གྲུབ་པར་ཐལ། ཕྱོགས་གླང་ཡབ་སྲས་
འཆད་པའི་ཚེ་ཡང་གཞན་དོན་རྗེས་དཔག་ལ་སྒྲ་སྐྱོན་མཐའ་དག་དང་བྲལ་བར་དགོས་
པར་བཞེད་པའི་ཕྱིར་ཏེ། འཆད་པའི་ཚེ་གཞན་དོན་རྗེས་དཔག་ལ་དོན་སྐྱོན་མཐའ་
ཐཱ
དག་དང་བྲལ་བ་དགོས་པར་བཞེད་པའི་ཕྱིར་ཏེ། འཆད་པའི་ཚེ་གཞན་དོན་གྱི་རྟགས་
ཡང་དག་ལ་ཚུལ་གསུམ་དགོས་པར་བཞེད་པའི་ཕྱིར་ཏེ། འཆད་པའི་ཚེ་རྗེས་འགྲོ་
རྐྱང་པ་ཅན་གྱི་རྟགས་ཡང་དག་མི་བཞེད་པའི་ཕྱིར། གཞན་དོན་རྗེས་སུ་དཔག་པ་ནི། །
རྣམ་---" "¥
རང་གི་མཐོང་དོན་རབ་གསལ་བྱེད། ཅེས་པ་སྒྲུབ་ངག་གཞན་ལ་འཆད་པའི་དབང་དུ་
བྱས་ནས་བརྩམས་པ་མ་ཡིན་པར་ཐལ། སྒྲུབ་ངག་གཞན་ལ་འཆད་པའི་ཚེ། སྒྲ་སྐྱོན་
-326

མཐའ་དག་དང་བྲལ་བ་མི་དགོས་པའི་ཕྱིར། དེར་ཐལ། དེའི་ཚེ་ཡན་ལག་ལྔ་ལྡན་གྱི་
སྒྲུབ་ངག་ཡོད་པའི་ཕྱིར་ཏེ། འཆད་པའི་ཚེ་དེ་ཡོད་པའི་ཕྱིར། དེར་ཐལ། དེ་ཡོད་པར་
ཕྱོགས་གླང་ཡབ་སྲས་བཞེད་པའི་ཕྱིར། ཁྱབ་པར་ཐལ། ཕྱོགས་གླང་ཡབ་སྲས་ནི་མི་
མཁས་པ་ཡིན་ལ། ཁོ་བོ་ནི་མཁས་པ་ཡིན་ཞེས་པར་འགྱུར་བའི་ཕྱིར། གཉིས་པ་ལ།
གང་སྐྱེས་པ་ཡིན་ན་བྱས་པ་ཡིན་པས་ཁྱབ། དཔེར་ན་བུམ་པ་བཞིན་སྒྲ་ཡང་སྐྱེས་པ་
ཡིན་ནོ་ཞེས་པའི་ངག་ཆོས་ཅན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་གང་རུང་དྲན་པའི་དྲན་ཤེས་དངོས་སུ་སྐྱེད་པར་ཐལ། བྱས་པའི་རྟགས་ཀྱིས་
སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་པའི་ཕྱིར། མ་ཁྱབ་ན། མཚན་ཉིད་
རིགས་པ་འབུད། མ་གྲུབ་ན། སྒྲུབ་ངག་ལ་རྣམ་པ་བརྒྱད་དུ་འབྱེད་རིགས་པ་འབུད།
རྩ་བར་འདོད་མི་ནུས་ཏེ། སྒྲུབ་ངག་དེས་སྒྲ་བྱས་པར་དྲན་པའི་དྲན་ཤེས་དངོས་སུ་
སྐྱེད་མི་ནུས་པའི་ཕྱིར། དེར་ཐལ། སྒྲུབ་ངག་དེ་བརྒྱུད་ནས་རང་འབྲས་སྒྲ་བྱས་པར་
རྟོགས་པའི་རྗེས་དཔག་སྐྱེད་བྱེད་ཡིན་པའི་ཕྱིར། དེར་ཐལ། དེ་སྒྲ་བྱས་པར་སྒྲུབ་པའི་
སྒྲུབ་ངག་ཡིན་པའི་ཕྱིར། འཁོར་གསུམ། བྱས་པ་སྒྲ་མི་རྟག་པར་སྒྲུབ་པའི་རང་དོན་
སྐབས་ཀྱི་རྟགས་ཡང་དག་ཏུ་སོང་བའི་རྒོལ་བའི་ངོར། གང་བྱས་མི་རྟག་དཔེར་ན་
བུམ་པ་བཞིན་སྒྲ་ཡང་བྱས་སོ་ཞེས་པའི་ངག་ཆོས་ཅན། སྒྲ་མི་རྟག་པར་སྒྲུབ་པའི་
གཞན་དོན་རྗེས་དཔག་ཡིན་པར་ཐལ། སྒྲ་མི་རྟག་པར་སྒྲུབ་པའི་རྟགས་ཚིག་རྣམ་དག་
ཡིན་པའི་ཕྱིར། རྟགས་གྲུབ་པར་ཐལ། བྱས་པ་སྒྲ་མི་རྟག་སྒྲུབ་ལ་རང་དོན་སྐབས་ཀྱི་
རྟགས་ཡང་དག་ཏུ་སོང་བའི་རྒོལ་བའི་ངོར། གང་བྱས་མི་རྟག་དཔེར་ན་བུམ་པ་བཞིན་
སྒྲ་ཡང་བྱས་སོ་ཞེས་པའི་ངག་ཡོད། དེ་སྒྲུབ་ངག་སྐྱོན་ཅན་མ་ཡིན་པའི་ཕྱིར། གཏན་
~327-

ཚིགས་དང་པོ་གྲུབ་པར་ཐལ། གང་ཟག་དེས། གང་བྱས་མི་རྟག་དཔེར་ན་བུམ་པ་
བཞིན། སྒྲ་ཡང་བྱས་ཞེས་པའི་ངག་སྨྲ་བར་ནུས་པའི་ཕྱིར། གཏན་ཚིགས་གཉིས་པ་
གྲུབ་པར་ཐལ། གང་ཟག་དེའི་ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། རྩ་བར་འདོད་མི་ནུས་པར་ཐལ། གང་ཟག་དེའི་ངོར་བྱས་པ་སྒྲ་མི་རྟག་
པར་སྒྲུབ་པའི་གཞན་དོན་སྐབས་ཀྱི་རྟག་ཡང་དག་མ་ཡིན་པའི་ཕྱིར་ཏེ། གང་ཟག་དེའི་
ངོར་བྱས་པ་སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་ཡང་དག་ཡིན་པའི་
ཕྱིར། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། སྒྲ་མི་རྟག་པར་སྒྲུབ་པའི་
གཞན་དོན་སྐབས་ཀྱི་རྟགས་ཡང་དག་ཡིན་དགོས་པར་ཐལ། སྒྲ་མི་རྟག་པར་སྒྲུབ་པའི་
སྒྲུབ་ངག་ཡང་དག་ཡིན་ན། སྒྲ་མི་རྟག་པར་སྒྲུབ་པའི་གཞན་དོན་རྗེས་དཔག་ཡིན་
དགོས་པའི་ཕྱིར། དེར་ཐལ། རྟགས་ཚིག་རྣམ་དག་དེ་གཞན་དོན་རྗེས་དཔག་གི་
མཚན་ཉིད་ཡིན་པའི་ཕྱིར། རྟགས་རྣམས་ཁས། འདོད་ན། རང་དོན་སྐབས་ཀྱི་རྟགས་
དང་གཞན་དོན་སྐབས་ཀྱི་རྟགས་གཉིས་འགལ་བ་འབུད། སྦྱོར་བ་སྐོར་ཅིག་གི་གཞན་
དོན་སྐབས་ཀྱི་རྟགས་ཡང་དག་ཡིན་ན། སྦྱོར་བ་སྐོར་ཅིག་གི་ཚུལ་གསུམ་སྦྱོར་བ་
སྐོར་ཅིག་གི་སྔ་རྒོལ་གྱིས་རྟོགས་པས་ཁྱབ་པར་ཐལ། སྦྱོར་བ་སྐོར་ཅིག་གི་གཞན་
དོན་རྗེས་དཔག་ཡིན་ན། སྦྱོར་བ་སྐོར་ཅིག་གི་ཚུལ་གསུམ་སྦྱོར་བ་སྐོར་ཅིག་གི་སྔ་
རྒོལ་གྱི་ཚད་མས་རྟོགས་པས་ཁྱབ་པའི་ཕྱིར། མ་གྲུབ་ན། མཚན་ཉིད་རྣམས་འཐད་པ་
འབུད། འདོད་ན། གསར་དུ་མི་སླུ་བའི་རིག་པ་ཆོས་ཅན། བྱས་པའི་རྟགས་ཀྱིས་སྒྲ་མི་
རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་ཚུལ་གསུམ་སྦྱོར་བ་སྐོར་ཅིག་པོ་
དེའི་སྔ་རྒོལ་གྱི་ཚད་མས་གྲུབ་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་རྟོགས་
~ 328 -

པའི་རྗེས་དཔག་ཚད་མར་སྒྲུབ་པའི་གཞན་དོན་གྱི་རྟགས་ཡང་དག་ཡིན་པའི་ཕྱིར་ཏེ།
ཚད་མའི་མཚན་ཉིད་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། ཚད་མར་
ཐལ། བྱས་པའི་ཕྱིར། ཁྱབ་པ་ཁས། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཚུལ་གསུམ་སྔ་རྒོལ་གྱི་ཚད་མས་གྲུབ་པར་ཐལ། ཁྱོད་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་གཞན་དོན་སྐབས་ཀྱི་རྟགས་ཡང་དག་ཡིན་པའི་ཕྱིར།
འདོད་ན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་
མཐུན་དཔེ་ཡང་དག་ཡོད་པར་ཐལ། འདོད་པའི་ཕྱིར། འདོད་ན། བུམ་པ་དེ། བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་
དག་ཡིན་པར་ཐལ། ་འདོད་པའི་ཕྱིར། འདོད་ན། བུམ་པ་བྱས་པ་ཆོས་ཅན། ཁྱོད་
ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་ཡོད་པར་ཐལ། ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡོད་པའི་ཕྱིར།
འདོད་ན། ཁྱོད་ཡིན་ན་མི་རྟག་པ་ཡིན་པས་ཁྱབ་པ་ཡོད་པར་ཐལ། འདོད་པའི་ཕྱིར།
ཞེས་གསུངས། འོ་ན། གསར་དུ་མི་སླུ་བའི་རིག་པ་ཆོས་ཅན། བྱས་པ་དང་གཅིག་
ཡིན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་
སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་པར་ཐལ། བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་ན་བྱས་པ་དང་གཅིག་ཡིན་དགོས་པའི་ཕྱིར།
རྒྱས་པར་ནི་རང་དོན་ལེའུ ར་བཤད་ཟིན་ཏོ། །བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་དང་། རྟགས་འཛིན་སེམས་ལ་སོགས་པ་གཞི་མ་གྲུབ་པར་ཐལ། བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་ངག་དང་། །ཚུལ་
~ 329~

གསུམ་དྲན་པའི་དྲན་ཤེས་ལ་སོགས་པ་མེད་པའི་ཕྱིར། མ་གྲུབ་ན། བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་མེད་པར་འབུད། འདོད་ན། བྱས་པའི་་
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་མེད་པར་ཐལ། འདོད་པའི་ཕྱིར།
ཤེས་བྱ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་བརྗོད་ན། སྒྲ་མི་རྟག་པར་སྒྲུབ་
པའི་ཚུལ་གསུམ་གང་རུང་བརྗོད་པས་ཁྱབ་པར་ཐལ། སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་ཡིན་ན། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་བརྗོད་པས་
ཁྱབ་པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་བརྗོད་ན། སྒྲ་
མི་རྟག་པར་སྒྲུབ་པའི་ཚུལ་གསུམ་གང་རུང་དངོས་སུ་བརྗོད་པས་ཁྱབ་པར་ཐལ། འདོད་
པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་བརྗོད་ན། སྒྲ་མི་
རྟག་པར་སྒྲུབ་པའི་ཚུལ་གསུམ་གང་རུང་ཤུགས་ལ་བརྗོད་པས་ཁྱབ་པར་ཐལ། འདོད་
པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་ལྡོག་ཁྱབ་ཤུགས་ལ་བརྗོད་ན། སྒྲ་མི་
རྟག་པར་སྒྲུབ་པའི་ཚུལ་གསུམ་གང་རུང་ཤུགས་ལ་བརྗོད་པས་ཁྱབ་པར་ཐལ། འདོད་
པའི་ཕྱིར། འདོད་ན། གང་བྱས་པ་ཡིན་ན་མི་རྟག་པ་ཡིན་པས་ཁྱབ། དཔེར་ན། བུམ་
པ་བཞིན། སྒྲ་ཡང་བྱས་ཞེས་པའི་ངག་ཆོས་ཅན། སྒྲ་མི་རྟག་པར་སྒྲུབ་པའི་ཚུལ་
གསུམ་གང་རུང་ཤུགས་ལ་བརྗོད་པར་ཐལ། སྒྲ་མི་རྟག་པར་སྒྲུབ་པའི་ལྡོག་ཁྱབ་ཤུགས་
ལ་བརྗོད་པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་དངོས་
སུ་བརྗོད་པར་ཐལ། སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་བརྗོད་པའི་ཕྱིར། ཁྱབ་
པ་རྣམས་ཁས། འདོད་ན། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་དངོས་སུ་མ་
བརྗོད་པར་ཐལ། དེ་སྒྲུབ་ཀྱི་ཚུལ་གསུམ་གང་རུང་ཤུགས་ལ་བརྗོད་པའི་ཕྱིར། ཁྱབ་
~330 ~

སྟེ། དེའི་རྣམ་པ་ཤར་བའི་ཚད་མ་ཡིན་ན། དེའི་རྣམ་པ་མ་ཤར་བའི་ཚད་མ་མ་ཡིན་
དགོས་པའི་ཕྱིར། སྒྲ་མི་རྟག་པར་སྒྲུབ་པའི་རྗེས་ཁྱབ་ལ་ཚད་མ་ཡིན་ན། སྒྲ་མི་རྟག་
པར་སྒྲུབ་པའི་ཚུལ་གསུམ་གང་རུང་ལ་ཚད་མ་ཡིན་དགོས་པར་ཐལ། སྒྲ་མི་རྟག་པར་
སྒྲུབ་པའི་རྗེས་ཁྱབ་བརྗོད་ན། སྒྲ་མི་རྟག་པར་སྒྲུབ་པའི་ཚུལ་གསུམ་གང་རུང་བརྗོད་
དགོས་པའི་ཕྱིར། འདོད་ན། སྒྲའི་མི་རྟག་པ་ལ་ཚད་མ་ཡིན་ན། སྒྲ་དང་སྒྲའི་མི་རྟག་
པ་གང་རུང་ལ་ཚད་མ་ཡིན་པས་ཁྱབ་པ་དང་། སྒྲ་ལ་བཅད་ཤེས་ཡིན་ན། དེ་གཉིས་
གང་རུང་ལ་བཅད་ཤེས་ཡིན་པས་ཁྱབ་པ་ཡོད་པར་ཐལ། འདོད་པའི་ཕྱིར། འདོད་ན།
སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། དེ་གཉིས་གང་རུང་ལ་ཚད་མ་ཡིན་པར་
ཐལ། སྒྲའི་མི་རྟག་པ་ལ་ཚད་མ་ཡིན་པའི་ཕྱིར། འདོད་ན། སྒྲ་དང་སྒྲའི་མི་རྟག་པ་གང་
རུང་ལ་བཅད་ཤེས་སུ་ཐལ། སྒྲ་ལ་བཅད་ཤེས་ཡིན་པའི་ཕྱིར། ཁྱབ་པ་དངོས། འདོད་
ན། སྒྲ་དང་སྒྲའི་མི་རྟག་པ་གང་རུང་ལ་ཚད་མ་མ་ཡིན་པར་ཐལ། སྒྲ་དང་སྒྲའི་མི་རྟག་
པ་གང་རུང་ལ་བཅད་ཤེས་ཡིན་པའི་ཕྱིར། གཞན་ཡང་། སྒྲ་མི་རྟག་པར་སྒྲུབ་པའི་
ཕྱོགས་ཆོས་ཀྱང་རྟོགས་རྗེས་ཁྱབ་ཀྱང་རྟོགས་ན། སྒྲ་མི་རྟག་པར་སྒྲུབ་པའི་ཚུལ་
གསུམ་རྟོགས་པས་ཁྱབ་པར་ཐལ།སྒྲ་མི་རྟག་པར་སྒྲུབ་པའི་རྗེས་ཁྱབ་རྟོགས་ན་སྒྲ་མི་
རྟག་པར་སྒྲུབ་པའི་ཚུལ་གསུམ་གང་རུང་རྟོགས་པས་ཁྱབ་པའི་ཕྱིར། འདོད་ན། སྒྲ་མི་
རྟག་པར་སྒྲུབ་པའི་ཚུལ་གསུམ་མ་རྟོགས་པའི་གང་ཟག་ཆོས་ཅན། དེར་ཐལ། དེའི་
ཕྱིར། དེ་ཆོས་ཅན། སྒྲ་མི་རྟག་པར་སྒྲུབ་པའི་ཕྱོགས་ཆོས་རྟོགས་པར་ཐལ། སྒྲ་མི་
རྟག་པར་སྒྲུབ་པའི་ཕྱོགས་ཆོས་རྟོགས། ཁྱབ་པ་མ་རྟོགས་པའི་གང་ཟག་གི་རྒྱུད་ཀྱི་
ཚད་མ་ཁྱོད་ཀྱི་རྒྱུད་ཀྱི་ཚད་མ་ཡིན་པའི་ཕྱིར། མ་གྲུབ་ན། སྒྲ་མི་རྟག་པར་སྒྲུབ་པའི་
~331-

ཕྱོགས་ཆོས་རྟོགས། །ཁྱབ་པ་མ་རྟོགས་པའི་གང་ཟག་གི་རྒྱུད་ཀྱི་ཚད་མ་ཆོས་ཅན།
སྒྲ་མི་རྟག་པར་སྒྲུབ་པའི་ཚུལ་གསུམ་མ་རྟོགས་པའི་གང་ཟག་གི་རྒྱུད་ཀྱི་ཚད་མ་ཡིན་
པར་ཐལ། སྒྲ་མི་རྟག་པར་སྒྲུབ་པའི་ཁྱབ་པ་མ་རྟོགས་པའི་གང་ཟག་གི་རྒྱུད་ཀྱི་ཚད་མ་
ཡིན་པའི་ཕྱིར། རྟགས་འཛིན་སེམས་ཀྱི་སྐབས་སུ་ཡང་འདི་ལྟ་བུའི་འཁྲི་ཚུལ་དྲན་
པར་བྱའོ། །འདི་ལ་ཡང་། ལྷས་བྱིན་གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་
སུ་བརྗོད། མཆོད་སྦྱིན་གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་བརྗོད་
པའི་རྒོལ་བ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་མ་བརྗོད་པར་
ཐལ། སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་བརྗོད་པའི་ཕྱིར་ཏེ། མཆོད་སྦྱིན་
གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་བརྗོད་པའི་ཕྱིར། འདོད་ན། དེས་
དངོས་སུ་བརྗོད་པར་ཐལ། ལྷས་བྱིན་གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་
སུ་བརྗོད་པའི་ཕྱིར་ཞེ་ན། ལྷས་བྱིན་གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་
སུ་རྟོགས། མཆོད་སྦྱིན་གྱི་ངོར་སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་རྟོགས་
པའི་གང་ཟག་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་ཤུགས་ལ་རྟོགས་པར་
ཐལ། མཆོད་སྦྱིན་གྱི་ངོར་དེ་ལྟར་རྟོགས་པའི་ཕྱིར། འདོད་ན། དེ་དངོས་སུ་རྟོགས་
པར་ཐལ། ལྷས་བྱིན་གྱི་ངོར་དེ་དངོས་སུ་རྟོགས་པའི་ཕྱིར། འདོད་ན། དེའི་རྣམ་པ་
ཤར་བར་ཐལ། དེ་དངོས་སུ་རྟོགས་པའི་ཕྱིར། འདོད་ན། དེའི་རྣམ་པ་མ་ཤར་བར་
ཐལ། དེ་ཤུགས་ལ་རྟོགས་པའི་ཕྱིར། འཁོར་གསུམ་ཆོས་ཅན་དང་བཅས་པ་ཁེགས་
སོ། །གང་བྱས་མི་རྟག་དཔེར་ན་བུམ་པ་བཞིན། སྒྲ་ཡང་བྱས་སོ་ཞེས་པའི་ངག་ཆོས་
ཅན། སྒྲ་མི་རྟག་པར་སྒྲུབ་པའི་སྒྲུབ་ངག་ཆད་པའི་སྐྱོན་ཅན་དུ་ཐལ། སྒྲ་མི་རྟག་པར་
-332-

སྒྲུབ་པའི་སྒྲུབ་ངག་ཏུ་བཀོད་པ་གང་ཞིག སྒྲ་མི་རྟག་པར་སྒྲུབ་པའི་ཚུལ་གསུམ་གང་
རུང་མ་བརྗོད་པའི་ཕྱིར། རྟགས་ཕྱི་མ་ཁས། འདོད་ན། མ་ཡིན་པར་ཐལ། སྒྲ་མི་རྟག་
པར་སྒྲུབ་པའི་སྒྲུབ་ངག་ཡང་དག་ཡིན་པའི་ཕྱིར། སྦྱོར་བ་སྐོར་ཅིག་གི་སྒྲུབ་ངག་ཡང་
དག་གང་ཞིག སྦྱོར་བ་སྐོར་ཅིག་གི་རྗེས་ཁྱབ་དང་ཕྱོགས་ཆོས་དངོས་སུ་བརྗོད་ཅིང་།
ལྡོག་ཁྱབ་ཤུགས་ལ་བརྗོད་པ། སྦྱོར་བ་སྐོར་ཅིག་གི་ཆོས་མཐུན་སྦྱོར་གྱི་སྒྲུབ་ངག་
ཡང་དག་གི་མཚན་ཉིད། དེ་ལས་ལོག་པ་ཆོས་མི་མམཐུན་སྦྱོར་གྱི་སྒྲུབ་ངག་ཡང་དག་
གི་མཚན་ཉིད་ཅེས་ཟེར་ཞིང་། ལྡོག་ཁྱབ་རྐྱང་པ་བརྗོད་པའི་སྒྲུབ་ངག་ཡང་དག་ཡོད་
དོ་ཞེ་ན། གང་ཟག་གི་བདག་ཡོད་ན། གང་ཟག་གི་བདག་ཚད་མས་དམིགས་པས་
སྒྲ་ནི་གང་ཟག་གི་བདག་ཚད་མས་དམིགས་པ་ཡིན་ནོ་ཞེས་པའི་སྒྲུབ་ངག་ཆོས
ཅན། སྒྲ་བདག་མེད་དུ་སྒྲུབ་པའི་ཆོས་མི་མཐུན་སྦྱོར་གྱི་སྒྲུབ་ངག་ཡིན་པར་ཐལ། སྒྲ་
བདག་མེད་དུ་སྒྲུབ་པའི་སྒྲུབ་ངག་ཡང་དག་ཡིན་པ་གང་ཞིག སྒྲ་བདག་མེད་དུ་སྒྲུབ་པའི་
ཕྱོགས་ཆོས་དང་ལྡོག་ཁྱབ་དངོས་སུ་བརྗོད། སྒྲ་བདག་མེད་དུ་སྒྲུབ་པའི་རྗེས་ཁྱབ་
་ལ་བརྗོད་པའི་ཕྱིར། ཁྱབ་པ་ཁས། མ་གྲུབ་ན། ལྡོག་པ་རྐྱང་པ་བརྗོད་པའི་
སྒྲུབ་ངག་ཡང་དག་ཡོད་པ་འབུད། འདོད་ན། གང་ཟག་གི་བདག་ཡོད་པར་ཐལ།
འདོད་པའི་ཕྱིར། གང་ཟག་གི་བདག་ཚད་མས་མ་དམིགས་ན། གང་ཟག་གི་བདག་
མེད་པས་ཁྱབ། དཔེར་ན་གང་ཟག་གི་བདག་ཚད་མས་མ་དམིགས་པའི་རྟགས་ཀྱིས་
བུམ་པ་གང་ཟག་གི་བདག་མེད་དུ་སྒྲུབ་པའི་ལྡོག་ཁྱབ་བཞིན། སྒྲ་ཡང་གང་ཟག་གི་
བདག་ཚད་མས་མ་དམིགས་པ་ཡིན་ནོ། །ཞེས་པའི་ངག་ཆོས་ཅན། གང་ཟག་གི་
བདག་ཚད་མས་མ་དམིགས་པའི་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་པའི་
~333 ~

ལྡོག་ཁྱབ་ཤུགས་ལ་བརྗོད་པར་ཐལ། དེའི་རྟགས་ཀྱིས་སྒྲ་གང་ཟག་གི་བདག་མེད་དུ་
སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་ཕྱིར། ཁྱབ་པ་ཁས་སོ། །
འདོད་ན། དེ་མ་ཡིན་པར་ཐལ། གང་ཟག་གི་བདག་ཚད་མས་མ་དམིགས་པའི་རྟགས་
ཀྱིས་བུམ་པ་གང་ཟག་གི་བདག་མེད་དུ་སྒྲུབ་པའི་ལྡོག་ཁྱབ་དངོས་སུ་བརྗོད་པའི་ཕྱིར། །
རྟགས་གྲུབ་པར་ཐལ། གང་བྱས་ན་མི་རྟག་པས་ཁྱབ། དཔེར་ན། བུམ་པ་བཞིན།
ཞེས་པའི་ངག་གིས་བུམ་པ་དངོས་སུ་བརྗོད་པའི་ཕྱིར། གང་བྱས་ན་མི་རྟག་པས་ཁྱབ།
དཔེར་ན། བུམ་པ་བཞིན་ཞེས་པའི་ངག་ཆོས་ཅན། བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་ལྡོག་ཁྱབ་ཤུགས་ལ་བརྗོད་པར་ཐལ། བྱས་པའི་རྟགས་ཀྱིས་སྒྲ་
མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་ཕྱིར། འདོད་
ན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་པའི་ཚུལ་དངོས་སུ་མ་བརྗོད་
པར་ཐལ། འདོད་པའི་ཕྱིར། འདོད་ན། གྲུབ་མཐའ་ལ་དངོས། ཁ་ཅིག སྒྲ་བྱས་ཞེས་
པའི་ངག་ཆོས་ཅན། སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ཏེ། སྒྲ་མི་རྟག་
པར་སྒྲུབ་པའི་ཁྱབ་འབྲེལ་ཤེས་ཟིན་མ་བརྗེད་ཕྱོགས་ཆོས་མི་ཤེས་ཤེས་རུང་དུ་ཡོད་
ཡང་པའི་རྒོལ་བའི་ངོར་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་པའི་ཕྱིར།
ཁ་ཅིག་ན་རེ། སྒྲ་བྱས་སོ་ཞེས་པའི་ངག་དེ། སྒྲ་མི་རྟག་པར་སྒྲུབ་པའི་ཁྱབ་འབྲེལ་
ཤེས་ཟིན་མ་བརྗེད། ཕྱོགས་ཆོས་ཚད་མས་ཤེས་བློ་ཁ་མ་ཕྱོགས་པའི་རྒོལ་བའི་ངོར་
སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ནོ་ཞེས་ཟེར། །གཞན་དག་ན་རེ། སྒྲ་
མི་རྟག་པར་སྒྲུབ་པའི་ཁྱབ་འབྲེལ་ཤེས་ཟིན་མ་བརྗེད། ཕྱོགས་ཆོས་ཚད་མས་ཤེས་
ཀྱང་དྲན་ལམ་དུ་མེད་པའི་རྒོལ་བའི་ངོར། སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་
~ 334 ~

ཡིན་ཏེ། རྒོལ་བ་དེའི་ངོར། སྒྲ་མི་རྟག་པར་སྒྲུབ་པའི་ཁྱབ་འབྲེལ་བརྗོད་པའི་སྒྲུབ་ངག་
འགོད་མི་དགོས། ཕྱོགས་ཆོས་བརྗོད་པའི་སྒྲུབ་ངག་འགོད་དགོས་པའི་ཕྱིར། གཏམ་
ཚིགས་དང་པོ་གྲུབ་སྟེ། རྒོལ་བ་དེའི་རྒྱུད་ལ་སྒྲ་མི་རྟག་པར་སྒྲུབ་པའི་ཁྱབ་འབྲེལ་དྲན་
པའི་དྲན་ཤེས་ཡོད་པའི་ཕྱིར། གཉིས་པ་གྲུབ་སྟེ། རྒོལ་བ་དེའི་རྒྱུད་ལ་ཕྱོགས་ཆོས་
དྲན་པའི་དྲན་ཤེས་སྐེ་དགོས་པའི་ཕྱིར་ཞེ་ན། ལུགས་དང་པོ་མི་རིགས་ཏེ། སྒྲ་བྱས་
སོ་ཞེས་པའི་ངག་དེ་ངག་རྣམ་དག་མ་ཡིན་པའི་ཕྱིར་ཏེ། རྒོལ་བ་དེའི་ངོར་ངག་དེའི་
ཞེན་པའི་བརྗོད་བྱ་མེད་པའི་ཕྱིར་ཏེ། དེའི་ངོར་སྒྲ་བྱས་པ་མ་ཡིན་པའི་ཕྱིར་ཏེ། གང་
ཟག་དེས་སྒྲ་བྱས་པར་མ་ངེས་པའི་ཕྱིར། ལུགས་གཉིས་པ་མི་འཐད་དེ། སྒྲ་མི་རྟག་
༡༨
པར་སྒྲུབ་པའི་ཕྱོགས་ཆོས་ཚད་མས་ཤེས་པའི་རྒོལ་བ་ཡིན་ན། ཕྱོགས་ཆོས་ལ་བློ་
ཁ་ཕྱོགས་དགོས་པའི་ཕྱིར་ཏེ། གྲུབ་མཐའ་ཚད་མས་ཤེས་པའི་གང་ཟག་ཡིན་ན།གྲུབ་
མཐའ་ལ་བློ་ཁ་ཕྱོགས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། གྲུབ་མཐས་
བློ་ཁ་བསྒྱུར་བའི་གང་ཟག་ཡིན་དགོས་པའི་ཕྱིར། ལུགས་གསུམ་པ་མི་རིགས་ཏེ། རྒོལ་
བ་དེའི་ངོར་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་འགོད་དགོས་
པའི་ཕྱིར་ཏེ། རྒོལ་བ་དེའི་རྒྱུད་ལ་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་
ཤེས་སྐྱེད་དགོས་པ་གང་ཞིག ཚུལ་གསུམ་ལ་དྲན་པ་སྐྱེད་པ་ནི། ཚུལ་གསུམ་བརྗོད་
པའི་སྒྲུབ་ངག་ལ་ལྟོས་དགོས་པའི་ཕྱིར། དང་པོ་གྲུབ་སྟེ། རྒོལ་བ་དེའི་རྒྱུད་ལ་ཚུལ་
གསུམ་དྲན་པའི་དྲན་ཤེས་མེད་པའི་ཕྱིར་ཏེ། དེའི་རྒྱུད་ལ་ཕྱོགས་ཆོས་དྲན་པའི་དྲན་
ཤེས་མེད་པའི་ཕྱིར། གཏན་ཚིགས་གཉིས་པ་གྲུབ་སྟེ། དེ་ལ་དྲན་པ་བསྐྱེད་པ་ནི། །དེ་
ཉིད་ཚིག་ལ་ཡང་དག་གནས། །ཞེས་པའི་དོན་གྲུབ་པའི་ཕྱིར། རྩ་བར་འདོད་ན། རྒོལ་
~335~

བ་དེའི་ངོར་སྒྲ་མི་རྟག་པར་སྒྲུབ་པའི་ཕྱོགས་ཆོས་བརྗོད་པའི་སྒྲུབ་ངག་འགོད་དགོས་
པར་ཐལ། འདོད་པའི་ཕྱིར། གསལ་བ་རྣམས་ཁས། སྒྲ་བྱས་སོ་ཞེས་པའི་ངག་དེ་
རྒོལ་བ་དེའི་ངོར་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་པར་ཐལ། མཁས་
པ་རྣམས་ལ་ནི། །གཏན་ཚིགས་འབའ་ཞིག་བརྗོད་པར་ཟད། ཅེས་དང༌། དེའི་རང་
འགྲེལ་ལས། གང་གི་དོན་དུ་དཔེ་བརྗོད་པའི་དོན་དེ་གྲུབ་པ་ཁོ་ན་ཡིན་པས་དེའི་ཚེ་དེ་
བརྗོད་པས་ཅི་ཞིག་བྱ་ཞེས་བཤད་པའི་ཕྱིར་ཞེ་ན། དཔེ་ལ་དེ་ཡི་ངོ་བོ་དང་། །རྒྱུ་
དངོས་དེ་དག་མི་ཤེས་ལ། །སྟོན་ཏེ་ཞེས་པས། སྒྲ་མི་རྟག་པར་སྒྲུབ་པའི་ཁྱབ་འབྲེལ་
བརྗོད་པའི་སྒྲུབ་ངག་དེ་དངོས་སུ་བསྟན་པར་ཐལ། མཁས་པ་རྣམས་ལ་ནི། །ཞེས་
པས། ཕྱོགས་ཆོས་རྐྱང་པ་བརྗོད་པའི་སྒྲུབ་ངག་དེ་དངོས་སུ་བསྟན་པའི་ཕྱིར། འདོད་
མི་ནུས་ཏེ། སྒྲ་མི་རྟག་པར་སྒྲུབ་པའི་ཁྱབ་འབྲེལ་མི་ཤེས་པའི་གང་ཟག་ལ་ཁྱབ་འབྲེལ་
བསྒྲུབ་དགོས་པའི་ཕྱིར། མཁས་པ་རྣམས་ལ་ནི། །གཏན་ཚིགས་འབའ་ཞིག་བརྗོད་
པར་ཟད། །ཅེས་པས། སྒྲ་མི་རྟག་པར་སྒྲུབ་པའི་ཕྱོགས་ཆོས་རྐྱང་པ་བརྗོད་པའི་སྒྲུབ་
ངག་བསྟན་པར་ཐལ། དེས་སྒྲ་མི་རྟག་པར་སྒྲུབ་པའི་ཕྱོགས་ཆོས་རྐྱང་པ་སྒྲུབ་པའི་
སྒྲུབ་ངག་དེ་བསྟན་པའི་ཕྱིར་ཏེ། དཔེ་ལ་དེ་ཡི་ངོ་བོ་དང་། ཞེས་པས་འབྲས་རང་གི་
གཏན་ཚིགས་གཉིས་ཀྱི་རྗེས་ཁྱབ་སྒྲུབ་བྱེད་ཀྱི་རིགས་པ་དེ་བསྟན་པའི་ཕྱིར། དཔེ་ལ་
དེ་ཡི་ངོ་བོ་དང་། ཞེས་སོགས་དང༌། དེ་ཉིད་ཀྱི་ཕྱིར་འབྲེལ་ཤེས་ན། ཞེས་པ་ལ་
བཟློས་སྐྱོན་ཡོད་པར་ཐལ། གཞུང་སྔ་མས་ཁྱབ་པ་བརྗོད་པའི་སྒྲུབ་ངག་དངོས་སུ་
བསྟན་པའི་ཕྱིར། རྟགས་ཁས། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་
ཆོས་རྐྱང་པ་བརྗོད་པའི་སྒྲུབ་ངག་ཡང་དག་ཡོད་པ་མ་ཡིན་ཏེ། བྱས་པའི་རྟགས་ཀྱིས་
་336~

སྒྲ་མི་རྟག་པར་སྒྲུབ་པའི་རྗེས་ཁྱབ་རྐྱང་པ་བརྗོད་པའི་སྒྲུབ་ངག་ཡང་དག་མེད་པའི་ཕྱིར་
ཏེ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་བརྗོད་པའི་སྒྲུབ་ངག་ཡིན་
ན། ལྡོག་ཁྱབ་ཡང་བརྗོད་དགོས་པའི་ཕྱིར་ཏེ། དེ་ཉིད་ཀྱི་ཕྱིར་འབྲེལ་ཤེས་ན། ཞེས་
སོགས་ཀྱི་ལུང་དོན་གྲུབ་པའི་ཕྱིར། ཁ་ཅིག་ན་རེ། སྒྲ་མི་རྟག་པར་སྒྲུབ་པའི་གཏན་
ཚིགས་ཡང་དག་འགོད་པ་སྐབས་སུ་བབས་པའི་རྒོལ་བ་དང་། སྒྲུབ་ངག་ཡང་དག་
ས་། གཞན་དག་ན་རེ། མི་
རིགས་ཏེ། རྒོལ་བ་དེ་གཉིས་ཡིན་ཁྱབ་མཉམ་ཡིན་པའི་ཕྱིར། ཞེས་ཟེར་ཞིང་། རང་
དོན་སྒྲུབ་ངག་ཡང་དག་མེད་ཞེས་ཟེར་རོ། །དང་པོ་མི་རིགས་ཏེ། སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་རྒོལ་བ་ཡིན་ན། སྒྲ་མི་རྟག་
པར་སྒྲུབ་པའི་གཏན་ཚིགས་ཡང་དག་འགོད་པ་སྐབས་སུ་བབས་པའི་རྒོལ་བ་ཡིན་
དགོས་པའི་ཕྱིར་ཏེ། དེ་ཡིན་ན། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་
བསྒྲུབ་བྱ་ལ་ཤེས་འདོད་དང་ལྡན་པའི་རྒོལ་བ་ཡིན་པ་དགོས་པའི་ཕྱིར། བྱས་རྟགས་
ན། བྱས་
པ་སྒྲ་མི་རྟག་པར་སྒྲུབ་པའི་གཏན་ཚིགས་ཡང་དག་ཏུ་སོང་བའི་རྒོལ་བ་མ་ཡིན་དགོས་
པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་དང་སྒྲུབ་ངག་འགོད་
པ་སྐབས་བབས་ཀྱི་རྒོལ་བ་འགལ་བའི་ཕྱིར། འདོད་པར་མི་ནུས་ཏེ། བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་བབས་ཀྱི་རྒོལ་
བ་དེའི་ངོར་བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་གང་ཞིག དེ་སྒྲུབ་ཀྱི་རྗེས་
ཁྱབ་ཡིན་པའི་ཕྱིར། ལུགས་གཉིས་པ་མི་རིགས་ཏེ། སྒྲ་མི་རྟག་པར་སྒྲུབ་པའི་རང་
~337-

དོན་སྐབས་ཀྱི་རྟགས་ཡང་དག་འགོད་པ་སྐབས་བབས་ཀྱི་རྒོལ་བ་དེ་སྒྲ་མི་རྟག་པར་
སྒྲུབ་པའི་སྒྲུབ་ངག་ཡང་དག་འགོད་པ་སྐབས་བབས་ཀྱི་རྒོལ་བ་མ་ཡིན་པའི་ཕྱིར་ཏེ། སྒྲ་
མི་རྟག་པར་སྒྲུབ་པའི་རང་དོན་སྐབས་ཀྱི་སྒྲུབ་ངག་ཡང་དག་མེད་པའི་ཕྱིར། སྦྱོར་བ་
འགོད་ཚུལ་ལ། གཞན་དོན་རྗེས་དཔག་གི་མཚན་ཉིད་འཆད་པའི་ཟུར་དུ་བདག་གིས་
མཐོང་བ་ཞེས་པའི་ཚིག་སྨོས་པ་ལ་ཆོས་ཅན། དགོས་པ་ཡོད་དེ། ཚུལ་གསུམ་སྔ་
རྒོལ་གྱི་ཚད་མས་མ་གྲུབ་པའི་རྟགས་ཡང་དག་ཡོད་པར་འདོད་པའི་ལོག་རྟོག་དགག་
པའི་དགོས་པ་ཡོད་པའི་ཕྱིར། ཞེས་གསུངས། མཁས་པ་གཞན་དག་ན་རེ། སྒྲ་མི་རྟག་
པར་སྒྲུབ་པར་བྱེད་པའི་ཚུལ་གསུམ་ཚད་མས་གྲུབ་པར་སྟོན་པའི་ངག་ལས་ཚུལ་གསུམ་
ཚད་མས་གྲུབ་པར་རྟོགས་པའི་བློ་སྐྱེ་བར་ཐལ། སྔར་གྱི་སྦྱོར་བ་རིགས་པའི་ཕྱིར།
འདོད་ན། སྒྲ་མི་རྟག་ཅེས་པའི་ངག་ལས་སྒྲ་མི་རྟག་པར་རྟོགས་པའི་ཚད་མ་སྐྱེ་བར་
ཐལ། འདོད་པའི་ཕྱིར། དེས་ན། གཞན་དོན་རྗེས་དཔག་གི་མཚན་ཉིད་འཆད་པའི་
ཟུར་དུ་བདག་གིས་མཐོང་བ་ཞེས་པའི་ངག་སྨོས་པ་ཆོས་ཅན། དགོས་པ་ཡོད་དེ།
ཚུལ་གསུམ་སྔ་རྒོལ་གྱིས་ཚད་མས་མ་གྲུབ་པའི་རྟགས་ཡང་དག་ཡོད་པར་འཛིན་པའི་
ལོག་རྟོག་སྐྱེས་མི་རུང་བར་བྱ་བའི་དགོས་པ་ཡོད་པའི་ཕྱིར་ཞེ་ན། འོ་ན། ཚུལ་
གསུམ་ཚད་མས་གྲུབ་པར་སྟོན་པའི་ངག་ལས་ཚུལ་གསུམ་མ་གྲུབ་པར་འཛིན་པའི་ལོག་
རྟོག་སྐྱེ་མི་རུང་དུ་བྱེད་ནུས་པར་ཐལ། སྦྱོར་བ་འཐད་པའི་ཕྱིར། འདོད་ན། སྒྲ་མི་རྟག་
ཅེས་པའི་ངག་ལས་སྒྲ་རྟག་འཛིན་གྱི་ལོག་རྟོག་སྐྱེ་མི་རུང་དུ་བྱེད་ནུས་པར་ཐལ། འདོད་
པའི་ཕྱིར། འདོད་ན། སྒྲ་མི་རྟག་ཅེས་པའི་ངག་ལས་སྒྲ་མི་རྟག་པར་རྟོགས་པའི་ཚད་མ་
སྐྱེ་བར་ཐལ། འདོད་པའི་ཕྱིར། འཁོར་གསུམ་རྣམས་རིམ་བཞིན། དང་པོ་མི་འཐད་དེ།
P~338~

དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་ཚུལ་གསུམ་དེ་སྒྲུབ་ཀྱི་སྔ་རྒོལ་གྱི་
ཚད་མས་གྲུབ་པས་མ་ཁྱབ་པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཡང་དག་ཡིན་ན།
དེ་སྒྲུབ་ཀྱི་ཚུལ་གསུམ་དེ་སྒྲུབ་ཀྱི་ཕྱི་རྒོལ་གྱི་ཚད་མས་གྲུབ་པས་མ་ཁྱབ་པའི་ཕྱིར། དེར་
ཐལ། སྒྲ་མི་རྟག་སྒྲུབ་ལ་བྱས་པ་རང་དོན་སྐབས་ཀྱི་རྟགས་ཡང་དག་ཏུ་སོང་བའི་ཚེ་སྒྲ་
མི་རྟག་པར་སྒྲུབ་པའི་ཕྱི་རྒོལ་རྣམ་དག་མེད་པའི་ཕྱིར། དེར་ཐལ། སྒྲ་མི་རྟག་པར་སྒྲུབ་
པའི་རང་དོན་སྐབས་ཀྱི་རྟགས་ཡང་དག་དང་། སྒྲ་མི་རྟག་པར་སྒྲུབ་པའི་གཞན་དོན་
སྐབས་ཀྱི་རྟགས་ཡང་དག་འགལ་བའི་ཕྱིར། རྟགས་རྣམས་གྲུབ་པའི་མཐའ་ལ་སོང་
ངོ། །སྒྲ་མི་རྟག་པར་ཚད་མས་གྲུབ་པའི་གང་ཟག་གི་ངོར། །སྒྲ་མི་རྟག་སྒྲུབ་པ་ལ་
བྱས་པ་རྟགས་སུ་བཀོད་པའི་ཚེ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་རྣམ་དག་
-ཕབ་ལ་
ཡོད་པར་ཐལ།
བའི་ཚེ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་རྣམ་དག་ཡོད་པའི་ཕྱིར། རྟགས་
གསལ་ཁས། གྲངས་ཅན་གྱིས་སྔར་མེད་གསར་སྐྱེ་བློ་བདེ་སེམས་མེད་དུ་སྒྲུབ་པའི་
རྟགས་ཡང་དག་ཏུ་འདོད་པར་ཐལ། སྔར་གྱི་སྦྱོར་བ་རྣམས་འཐད་པའི་ཕྱིར། འདོད་
མི་ནུས་ཏེ། གྲངས་ཅན་དེ་སྔར་མེད་གསར་སྐྱེ་མེད་པར་འདོད་པའི་ཕྱིར་ཏེ། དེས་
ས་བོན་གྱིས་དུས་ན་མྱུ་གུ་ཡོད་པར་འདོད་པའི་ཕྱིར། གྲངས་ཅན་དེ་སྔར་མེད་གསར་
སྐྱེ་འདོད་པར་ཐལ། དེས་མངོན་པར་གསལ་བའི་མྱུ་གུ་ས་བོན་གྱི་དུས་ན་མེད། །མྱུ་
གུའི་དུས་ན་ཡོད་པར་ཁས་ལེན་པའི་ཕྱིར་ཞེ་ན། སངས་རྒྱས་པས་བདག་སྐྱེ་ཁས་
བླངས་པར་ཐལ། དེས་བདག་གི་འབྲས་བུ་བདག་ལས་སྐྱེ་བར་ཁས་བླངས་པའི་ཕྱིར།
ཁྱབ་པ་ཁས། རང་གི་ལུགས་ལ། གཞན་དོན་རྗེས་དཔག་གི་མཚན་ཉིད་འཆད་པའི་
~ 339~

ཟུར་དུ་བདག་གིས་མཐོང་བ་ཞེས་པའི་ཚིག་སྨོས་པ་ལ་ཆོས་ཅན། རྣམ་བཅད་ཀྱི་
དགོས་པ་ཡོད་དེ། བློ་སྐྱོན་ཅན་གྱི་སྒྲུབ་ངག་རྣམས་སྒྲུབ་ངག་ཡང་དག་མ་ཡིན་པར་
རྟོགས་པའི་དགོས་པ་ཡོད་པའི་ཕྱིར། དེ་ལྟར་རྟོགས་པ་ལ་ཆོས་ཅན། དགོས་པ་ཡོད་
དེ། སྔར་མེད་གསར་སྐྱེ་དེ་སངས་རྒྱས་པའི་ངོར་བློ་བདེ་སེམས་མེད་བེམ་པོར་སྒྲུབ་
པའི་གཏན་ཚིགས་སུ་འདོད་པའི་གྲངས་ཅན་གྱི་ལོག་རྟོག་འགོག་པའི་དགོས་པ་ཡོད་
པའི་ཕྱིར། དེ་ལ་གྲངས་ཅན་ཆོས་ཅན། སྔར་མེད་གསར་སྐྱེ་རྟགས་ཡང་དག་ཏུ་འདོད་
པར་ཐལ། དེ་སངས་རྒྱས་པའི་ངོར་རྟགས་ཡང་དག་ཏུ་འདོད་པའི་ཕྱིར་ཞེ་ན།
ཆོས་ཅན། སྔར་མེད་གསར་སྐྱེ་དེ་སྒྲུབ་ཀྱི་ཕྱོགས་ཆོས་སུ་འདོད་པར་ཐལ། དེ་
སངས་རྒྱས་པའི་ངོར་དེ་སྒྲུབ་ཀྱི་ཕྱོགས་ཆོས་སུ་འདོད་པའི་ཕྱིར། བློ་བདེ་སྐད་ཅིག་
གིས་འཇིག་པར་འདོད་པར་ཐལ། དེ་སངས་རྒྱས་པའི་ངོར་དེ་ལྟར་འདོད་པའི་ཕྱིར།
ཁྱབ་པ་རྣམས་ཁས། ཁྱད་ཆོས་གསུམ་དང་ལྡན་པའི་སྒོ་ནས་དེ་སྒྲུབ་ཀྱི་ཕྱི་རྒོལ་གྱི་
རྒྱུད་ལ་ཡང་དག་ཤེས་པ་སྐྱེད་པའི་ཕྱིར་དུ་དེ་སྒྲུབ་ཀྱི་སྔ་རྒོལ་རྣམ་དག་གིས་དེ་སྒྲུབ་ཀྱི་
ཕྱི་རྒོལ་ལ་དེ་སྒྲུབ་ཀྱི་སྒྲུབ་ངག་ཏུ་བཀོད་པ་གང་ཞིག དེ་ལྟར་སྒྲུབ་པའི་ཡན་ལག་
གཉིས་དང་ལྡན་པའི་ངག་རྣམ་དག་དེ་སྒྲུབ་ཀྱི་གཞན་དོན་རྗེས་དཔག་གི་མཚན་ཉིད་ཡིན་
ཏེ། གཞན་དོན་རྗེས་སུ་དཔག་པ་ནི། །རང་གི་མཐོང་དོན་རབ་གསལ་བྱེད། །ཅེས་
དང་། དེ་ལ་དྲན་པ་བསྐྱེད་པ་ནི། །དེ་ཉིད་ཚིག་ལ་ཡང་དག་གནས། ཞེས་དང་། སྒྲ་
ནི་བྱས་ཡིན་འདི་འདྲ་ཀུན། །ཞེས་སོགས་ཀྱི་ལུང་དོན་གྲུབ་པའི་ཕྱིར། གོ་བདེ་བར་
བརྗོད་ན། གང་བྱས་མི་རྟག དཔེར་ན། བུམ་པ་བཞིན་སྒྲ་ཡང་བྱས་ཞེས་པའི་ངག་
མཚན་གཞི། གཞན་དོན་རྗེས་དཔག་ཏུ་མཚོན། ཁྱད་ཆོས་གསུམ་དང་ལྡན་པའི་སྒོ་
~340~

ནས་སྔ་རྒོལ་ཡང་དག་གིས་ཕྱི་རྒོལ་ཡང་དག་གི་ངོར་བཀོད་པའི་སྒྲུབ་ངག་ཡང་དག་
གང་ཞིག ཡན་ལག་གཉིས་དང་ལྡན་པའི་ངག་རྣམ་དག་ཡིན་པ། དེ་ཆོས་ཅན། ཁྱད་
ཆོས་གསུམ་དང་ལྡན་ཏེ། རྒྱུའི་ཁྱད་པར། །བརྗོད་བྱའི་ཁྱད་པར། ངོ་བོའི་ཁྱད་པར་
གསུམ་དང་ལྡན་པའི་ཕྱིར། རྒྱུའི་ཁྱད་པར་དང་ལྡན་ཏེ། སྒྲ་མི་རྟག་པར་སྒྲུབ་པའི་ཚུལ་
གསུམ་རྟོགས་པའི་ཚད་མ་སྔ་མ་ལས་སྐྱེས་པའི་ཕྱིར། བརྗོད་བྱའི་ཁྱད་པར་དང་ལྡན་
ཏེ། དོན་རང་མཚན་ལ་བརྟེན་པའི་སྒྲ་མི་རྟག་པར་སྒྲུབ་པའི་ཚུལ་གསུམ་རང་གི་བརྗོད་
བྱ་ཡིན་པའི་ཕྱིར། །ངོ་བོའི་ཁྱད་པར་དང་ལྡན་ཏེ། སྒྲ་སྐྱོན་མཐའ་དག་དང་བྲལ་བའི་
སྒོ་ནས་ཚུལ་གསུམ་ལ་དྲན་པ་བསྐྱེད་ནུས་པའི་ཡན་ལག་གཉིས་དང་ལྡན་པའི་ང་
རྣམ་དག་ཡིན་པའི་ཕྱིར། ཞེས་པ་ནི། རྣམ་པར་ངེས་པའི་ཊཱིཀ་ཆེན་གྱི་དགོངས་པར་
མཐོང་ངོ། །སྒྲུབ་ངག་ཡང་དག གཞན་དོན་རྗེས་དཔགརྟགས་ཚིག་རྣམ་དག་རྣམས་
དོན་གཅིག་མིང་གི་རྣམ་གྲངས་སུ་གྲགས་ཀྱང་། དོགས་པའི་གནས་སུ་སྣང་སྟེ། སྒྲ་
མི་རྟག་སྒྲུབ་ལ་བྱས་པ་རང་དོན་སྐབས་ཀྱི་རྟགས་ཡང་དག་ཏུ་སོང་བའི་རྒོལ་བ་དེའི་
ངོར་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡོད། དེའི་ངོར་དེ་སྒྲུབ་ཀྱི་གཞན་དོན་
རྗེས་དཔག་མེད་པའི་ཕྱིར། དང་པོ་གྲུབ་སྟེ། གཞན་གྱིས་སྒྲུབ་ངག་ཡི་གེར་བཀོད་པ་
མཐོང་བ་ལས་ཚུལ་གསུམ་ལ་དྲན་པ་སྐྱེ་བ་དང༌། དེ་ལས་བསྒྲུབ་བྱ་རྟོགས་པའི་རྣམ་
གཞག་འཐད་པའི་ཕྱིར་ཏེ། ཇི་སྐད་དུ་ཡང་། རྣམ་ངེས་ལས། དེ་མཐོང་བ་ལས་རང་
ཉིད་ཀྱིས་རྟོགས་ཤིང་གོམས་པ་ན་ཡང་དེ་ལྟར་རྟོགས་པར་འགྱུར་བའི་ཕྱིར། རང་གི་
དོན་གྱི་རྗེས་སུ་དཔག་པ་ལ་ཡང་དབྱེ་བ་བསྟན་ཏོ། །ཞེས་གསུངས་པའི་ཕྱིར། དེ་
ལྟར་བྱས་ན་ཚུལ་གསུམ་ཚད་མས་མི་ཤེས་པའི་གང་ཟག་གིས་ཚུལ་གསུམ་བརྗོད་པའི་
~341

སྒྲུབ་ངག་ཡི་གེར་བཀོད་པ་དང་། བརྗོད་པ་ལ་བརྟེན་ནས་ཚུལ་གསུམ་ལ་དྲན་པ་སྐྱེས་
པ་དང་། དེ་ལས་བསྒྲུབ་བྱ་རྟོགས་པའི་རྣམ་གཞག་འཐད་པས། གཞན་དོན་རྗེས་
དཔག་ཡིན་ན་བློ་སྐྱོན་དང་བྲལ་བས་མ་ཁྱབ་པར་འགྱུར་རོ་ཞེ་ན། སྐྱོན་མེད་དེ། སྔར་
གྱི་སྒྲུབ་ངག་དེ་ལས་ཚུལ་གསུམ་ལ་དྲན་པ་སྐྱེ་བ་སོགས་འཐད་ཀྱང་། དེ་སྒྲུབ་ངག་ཏུ་
མི་འདོད་པའི་ཕྱིར། གང་བྱས་མི་རྟག དཔེར་ན་བུམ་པ་བཞིན། སྒྲ་ཡང་བྱས། དེའི་
ཕྱིར་ན་སྒྲ་མི་རྟག་ཅེས་པའི་ངག་ལས་ཚུལ་གསུམ་ལ་དྲན་པ་སྐྱེ་བ་སོགས་སྲིད་ཀྱང་།
དེ་སྒྲུབ་ངག་ཡང་དག་མ་ཡིན་པ་བཞིན། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་
མས་མ་ངེས་པའི་གང་ཟག་གིས་སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་
བྱེད་ལས་ལ་བརྟེན་ནས་སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་གི་རྒྱུད་ལ་
བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་སྐྱེ་བ་ཡོད་པར་ཐལ། རྒོལ་
བ་དེས་སྒྲ་མི་རྟག་པར་སྒྲུབ་པའི་སྒྲུབ་ངག་བཀོད་པའི་བྱེད་ལས་ཚུལ་གསུམ་ལ་དྲན་པ་
སྐྱེ་བའི་རྣམ་གཞག་སོགས་འཐད་པའི་ཕྱིར། འདོད་ན། རང་ཉིད་ངེས་ཤིང་གཞན་དག་
ལ། །ངེས་པ་སྐྱེད་པར་འདོད་པ་ཡི། །ཞེས་སོགས་དང་། ཕྱོགས་ཀྱི་ཆོས་ནི་རྒོལ་བ་
དང་། ཕྱིར་རྒོལ་བ་གཉིས་ཀ་ལ་ངེས་པར་གཟུང་ངོ། །ཞེས་སོགས་ཀྱི་དོན་མ་གྲུབ་
པར་ཐལ། འདོད་པའི་ཕྱིར་ཞེ་ན། སྐྱོན་མེད་དེ། རྒོལ་བ་དེས་དེ་སྒྲུབ་ཀྱི་རྟགས་
ཚིགས་བཀོད་པ་ལས་སྒྲ་མི་རྟག་པར་རྟོགས་པ་སྲིད་པར་མངོན་ཏེ། རྟོགས་པ་གཞན་
དག་གཏན་ཚིགས་དེས། །ཇི་ལྟར་རྟོགས་པར་འགྱུར་མ་ཡིན། ཞེས་བཤད་པའི་ཕྱིར།
འོན་ཀྱང་ཚུལ་གསུམ་ཚད་མས་མ་ངེས་པའི་རྒོལ་བས་གཏན་ཚིགས་བཀོད་པ་ལས།
ཕྱི་རྒོལ་གྱི་ངོར་རྟགས་ཡང་དག་ཏུ་སོང་བ་དང༌། དེའི་བྱེད་པ་ལས་བྱི་རྒོལ་གྱི་རྒྱུད་
་་་342 ~

ལ་རྟོགས་པ་སྐྱེ་བ་མི་སྲིད་པར་མངོན་ཏེ། དཔེར་ན། དམུས་ལོང་གི་ངག་ལས་ཉི་
མའི་དཀྱིལ་འཁོར་མངོན་སུམ་དུ་མཐོང་བ་སྲིད་ཀྱང་། དམུས་ལོང་ལ་ཉི་མའི་དཀྱིལ་
འཁོར་མངོན་སུམ་དུ་རྟོགས་པའི་ནུས་པ་མེད་པ་ལྟར་རོ། །ཡང་ཕྱོགས་ཀྱི་ཆོས་ནི་
རྒོལ་བ་དང་། ཕྱིར་རྒོལ་བ་གཉིས་ཀ་ལ་ངེས་པར་གཟུང་ངོ། །ཞེས་སོགས་ཀྱི་རྣམ་
གཞག་སྤྱིར་བཏང་གི་དབང་དུ་བྱས་པ་ཡིན་ལ། ཚུལ་གསུམ་ཚད་མས་མ་ངེས་པའི་
གང་ཟག་གིས། ཕྱི་རྒོལ་རྣམ་ངག་གི་ངོར་གཏན་ཚིགས་བཀོད་པ་ལས་གཏན་ཚིགས་
ཡང་དག་ཏུ་འགྱུར་བ་སོགས་ནི་དམིགས་གསལ་དུ་མངོན་ནོ། །གང་ལྟར་ཡང་དཔྱད་
པའི་གནས་སུ་སྣང་ངོ། །སྒྲུབ་ངག་འགོད་དགོས་ཀྱི་ཕྱི་རྒོལ་ལ་སྒྲ་མི་རྟག་པར་སྒྲུབ་
པའི་ཚུལ་གསུམ་ཚད་མས་ངེས། །ཚུལ་གསུམ་དྲན་པའི་བཅད་ཤེས་རྒྱུད་ལ་མ་སྐྱེས་
པའི་རྒོལ་བ་དང༌། ཁྱབ་འབྲེལ་ཚད་མས་ཤེས། ཕྱོགས་ཆོས་ཚད་མས་ཤེས་ཀྱང་
དྲན་ལམ་དུ་མེད་པའི་རྒོལ་བའི་ངོར། སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་
པའི་སྒྲུབ་ངག་ཡང་དག་འགོད་པར་རིགས་ཏེ། དེ་ལྟར་བཀོད་པ་ལ་དགོས་ནུས་གཉིས་
ཀ་ཡོད་པའི་ཕྱིར་རོ། སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་ཡིད་དཔྱོད་རྒྱུད་
ལ་ལྡན་པའི་རྒོལ་བའི་ངོར། སྒྲ་མི་རྟག་པར་སྒྲུབ་པའི་ཚུལ་གསུམ་སྒྲུབ་པའི་སྒྲུབ་ངག་
ཁོ་ན་འགོད་པར་རིགས་ཏེ། དེ་ལྟར་བཀོད་པ་ལ་དགོས་ནུས་ཡོད་པའི་ཕྱིར། སྒྲ་མི་
རྟག་པར་སྒྲུབ་པའི་ཚུལ་གསུམ་ཚད་མས་ངེས། ཚུལ་གསུམ་དྲན་པའི་ཡིད་དཔྱོད་
ཙམ་རྒྱུད་ལྡན་གྱི་རྒོལ་བ་སྲིད་ན། དེ་ལ་ཡང་ཚུལ་གསུམ་བརྗོད་པའི་སྒྲུབ་ངག་འགོད་
པར་རིགས་ཏེ། དགོས་ནུས་ཡོད་པའི་ཕྱིར། སྒྲ་མི་རྟག་པར་སྒྲུབ་པའི་ཚུལ་གསུམ་
ཚད་མས་ངེས། ཚུལ་གསུམ་དྲན་པའི་བཅད་ཤེས་སྐྱེས་པའི་རྒོལ་བ་ལ་སྒྲ་མི་རྟག་པར་
~343~

སྒྲུབ་པའི་སྒྲུབ་ངག་འགོད་མི་དགོས་ཏེ། དེ་ལྟར་བཀོད་པ་ལ་དགོས་པ་མེད་པའི་ཕྱིར་
དང་། དེའི་ངོར་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་ནི། སྒྲ་
སྐྱོན་ཅན་གྱི་སྒྲུབ་ངག་ཏུ་འགྱུར་བར་ཤཱཀྱ་བློས་གསལ་བར་བཤད་པའི་ཕྱིར། སྒྲ་མི་
རྟག་པར་སྒྲུབ་པའི་སྒྲུབ་ངག་གཉིས་ཀ་འགོད་པ་སྐབས་སུ་བབས་པའི་རྒོལ་བ་མི་སྲིད་
དེ། སྒྲུབ་ངག་གང་རུང་བཀོད་པས་ཁྱབ་པའི་ཚུལ་གཉིས་ལ་དྲན་པ་སྐྱེ་ནུས་པའི་ཕྱིར་
དང་། སྒྲུབ་ངག་གཉིས་ཀ་སྒྲུབ་ངག་ལྟར་སྣང་ཡིན་པའི་ཕྱིར་ཏེ། སྒྲུབ་ངག་ལྷག་པའི་
སྐྱོན་ཅན་ཡིན་པའི་ཕྱིར་ཞེ་ན། འོ་ན། དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་དང༌། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་གཉིས་
ཀ་སྒྲ་མི་རྟག་པར་སྒྲུབ་པའི་སྒྲུབ་ངག་སྐྱོན་ཅན་དུ་ཐལ། སྔར་གྱི་དམ་བཅའ་རིགས
པའི་ཕྱིར། དེས་ན་སྒྲ་མི་རྟག་པར་སྒྲུབ་པའི་སྒྲུབ་ངག་གཉིས་ཀ་འགོད་དགོས་ཀྱི་ཕྱི་
རྒོལ་ཡོད་དེ། ཐོག་མར་ལྡོག་ཁྱབ་བརྗོད་པའི་སྒྲུབ་ངག་བརྗོད། དེ་རྗེས་རྗེས་ཁྱབ་
བརྗོད་པའི་སྒྲུབ་ངག་བརྗོད་དགོས་ཀྱི་རྒོལ་བ་ཡོད་པའི་ཕྱིར་ཏེ། དང་པོར་རྟག་པ་བྱས་
སྟོང་དུ་སྒྲུབ། དེ་རྗེས་བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་
པར་སྒྲུབ་དགོས་ཀྱི་ཕྱི་རྒོལ་རྣམ་དག་ཡོད་པའི་ཕྱིར་ཞེས་པ་ནི་རྣམ་ངེས་ཊཱི ཀ་ཆེན་གྱི་
དགོངས་པ་ཡིན་ལ། མཁས་པའི་དབང་པོ་འགའ་ཞིག སྒྲུབ་ངག་གཉིས་ཀ་འགོད་
དགོས་ཀྱི་རྒོལ་བ་མི་སྲིད་དེ། ལྡོག་ཁྱབ་དྲན་ན་རྗེས་ཁྱབ་དྲན་དགོས་པའི་ཕྱིར་ཏེ།
ལྡོག་ཁྱབ་ཚད་མས་ངེས་ན་རྗེས་ཁྱབ་ཚད་མས་ངེས་དགོས་བའི་ཕྱིར་ཏེ། སྒྲ་མི་རྟག་
པར་སྒྲུབ་པའི་ལྡོག་ཁྱབ་ཁོ་ན་ཚད་མས་ངེས། རྗེས་ཁྱབ་ཚད་མས་མ་ངེས་པའི་རྒོལ་
བའི་ངོར། སྒྲ་མི་རྟག་པར་བརྗོད་པའི་སྒྲུབ་ངག་མེད་པའི་ཕྱིར་ཏེ། ལྡོག་ཁྱབ་རྐྱང་པ་
~344~

བརྗོད་པའི་སྒྲུབ་ངག་ཡང་དག་མེད་པའི་ཕྱིར། ཞེས་གསུངས། འོ་ན། སྒྲ་མི་རྟག་པར་
སྒྲུབ་པའི་ཁྱབ་འབྲེལ་ཚད་མས་ཤེས། ཕྱོགས་ཆོས་ཚད་མས་མ་ངེས་པའི་རྒོལ་བ་
མེད་པར་ཐལ། རྒོལ་བ་དེའི་ངོར་ཁྱབ་འབྲེལ་བརྗོད་པའི་སྒྲུབ་ངག་ཡང་དག་མེད་པའི་
ཕྱིར་ཏེ། ཁྱབ་འབྲེལ་རྐྱང་པ་བརྗོད་པའི་སྒྲུབ་ངག་ཡང་དག་མེད་པའི་ཕྱིར། འཁོར་
གསུམ་རྣམས་ཁས་ཞེས་གཞན་དག་ཟེར་ཡང་། སྒྲ་མི་རྟག་པར་སྒྲུབ་པའི་ལྡོག་ཁྱབ་
ཚད་མས་ངེས་པའི་གང་ཟག་ཡིན་ན། རྗེས་ཁྱབ་ཚད་མས་ངེས་པའི་གང་ཟག་ཡིན་
དགོས་ཤིང་། ཁྱབ་པ་ཚད་མས་ངེས་པའི་གང་ཟག་ཡིན་ན། ཕྱོགས་ཆོས་ཚད་མས་
ངེས་པའི་གང་ཟག་ཡིན་མི་དགོས་པས། མི་མཚུངས་པར་མངོན་ནོ། ༈ །གཞན་གྱིས་
བརྟགས་པ་ཡི། ཞེས་པའི་སྐབས་སུ། ཐལ་འགྱུར་ཡང་དག་གི་མཚན་ཉིད། ལན་གྱིས་
བཟློག་པར་མི་ནུས་པའི་ཐལ་ངག་དང་། རང་གི་འཁོར་གསུམ་གང་རུང་ལ་ལན་དོན་
མཐུན་གདབ་པར་མི་ནུས་པའི་ཐལ་ངག་དང་། རང་གང་ལ་འཕང་ཡུལ་གྱི་རྒོལ་བས
ལན་གྱིས་གདབ་པར་མི་ནུས་པའི་ཐལ་ངག་དང་། རང་གི་བཅད་བྱར་གྱུར་པའི་དམ་
བཅའ་ལྟར་སྣང་གི་ཞེན་དོན་སུན་འབྱིན་པའི་ཕྱིར་དུ་བརྗོད་པ་གང་ཞིག དེ་སུན་འབྱིན་
པར་ནུས་པའི་ཐལ་ངག་དང་། ཐལ་ངག་རྣམ་དག་ཅེས་ཟེར། རྒོལ་བ་དེ་ལ་ཐལ་འགྱུར་
དུ་བཀོད་པ་གང་ཞིག རྒོལ་བ་དེས་རང་གི་འཁོར་གསུམ་གང་རུང་ལ་ལན་དོན་མཐུན་
གདབ་པར་མི་ནུས་པ། རང་ཉིད་རྒོལ་བ་དེ་ལ་ཐལ་འགྱུར་ཡང་དག་ཡིན་པའི་མཿམཚན་
ཉིད། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་འགྱུར་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན།
ཁྱོད་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པར་ཐལ། ཁྱོད་རང་རྒྱུད་འཕེན་པའི་
~ 345 ~

ཐལ་འགྱུར་ཡང་དག་ཡིན་པའི་ཕྱིར། རྟགས་ཁྱབ་ཚད་མས་གྲུབ་ཅིང་། དམ་བཅའ་
ལ་ཚད་མས་བསལ་བ་འབབ་པའི་ཐལ་འགྱུར་མེད་པར་ཐལ། མཚན་ཉིད་གཉིས་པ་
འཐད་པའི་ཕྱིར། འདོད་ན། ཡོད་པར་ཐལ། བུམ་པ་ཆོས་ཅན། རྟག་པའི་དངོས་
པོར་ཐལ། རྟག་དངོས་གང་ཞིག གང་ཟག་གི་བདག་མེད་ཡིན་པའི་ཕྱིར། ཞེས་
པའི་ཐལ་འགྱུར་གྱི་གཏན་ཚིགས་གྲུབ་པའི་ཕྱིར། དེར་ཐལ། བུམ་པ་ཆོས་ཅན། རྟག་
དངོས་གང་ཞིག བདག་མེད་ཡིན་པར་ཐལ། གང་ཟག་གི་བདག་མེད་ཡིན་པའི་ཕྱིར་
ཞེས་པའི་ཐལ་འགྱུར་འདི་ལ་འདོད་ལན་ཐེབས་པའི་ཕྱིར། མདུན་གྱི་སྐྱེས་བུ་ལན་
འདེབས་པ་པོ་ལ་འཁོར་གསུམ་དངོས་འགལ་དུ་སོང་བའི་ཐལ་འགྱུར་མི་སྲིད་པར་ཐལ།
མདུན་གྱི་སྐྱེས་བུ་ལན་འདེབས་པ་པོ་ལ་འཁོར་གསུམ་དངོས་འགལ་དུ་སོང་བའི་ཐལ་
འགྱུར་དེ། མདུན་གྱི་སྐྱེས་བུ་ལན་འདེབས་པས་ལན་གྱིས་ལྡོག་པར་མི་ནུས་པའི་ཐལ་
ངག་མ་ཡིན་པའི་ཕྱིར། དེར་ཐལ། མདུན་གྱི་སྐྱེས་བུ་ལན་འདེབས་པ་པོ་ལ་འཁོར་
གསུམ་དངོས་འགལ་དུ་སོང་བའི་ཐལ་འགྱུར་ཆོས་ཅན། རང་གི་འཁོར་གསུམ་གང་
རུང་ལ་ལན་དོན་མཐུན་གདབ་པར་མི་ནུས་པར་ཐལ། ཐལ་འགྱུར་ཡང་དག་ཡིན་པའི་
ཕྱིར་ཞེས་པའི་ཐལ་འགྱུར་དེ་ལ་མདུན་གྱི་སྐྱེས་བུ་ལན་འདེབས་པས་འདོད་ལན་དོན་
མཐུན་ཐེབས་པའི་ཕྱིར། དེར་ཐལ། མདུན་གྱི་སྐྱེས་བུ་ལན་འདེབས་པས་ཐལ་འགྱུར་
དེའི་འཁོར་གསུམ་གང་རུང་ལ་ལན་དོན་མཐུན་ཐེབས་པ་གང་ཞིག ཐལ་འགྱུར་དེའི་
རྟགས་ཁྱབ་རྒོལ་བ་དེ་ལ་དངོས་འགལ་ལ་སོང་བའི་ཕྱིར། རྟགས་རྣམས་ཁས། རྩ་བར་
འདོད་མི་ནུས་ཏེ། མདུན་གྱི་སྐྱེས་བུ་ལན་འདེབས་པ་ལ་སུན་འབྱིན་ཡང་དག་ཡོད་
པའི་ཕྱིར། དེར་ཐལ། མདུན་གྱི་སྐྱེས་བུ་ལན་འདེབས་པའི་དམ་བཅའ་ལྟར་སྣང་ཡོད་
~346~

པའི་ཕྱིར། ཐལ་འགྱུར་ཡིན་ན། ཐལ་འགྱུར་ཡང་དག་ཡིན་དགོས་པར་ཐལ། མཚན་
ཉིད་གཉིས་པ་རིགས་པའི་ཕྱིར། འདོད་ན། ཐལ་འགྱུར་ལྟར་སྣང་མེད་པར་ཐལ། འདོད་
པའི་ཕྱིར། འདོད་ན། གཞི་གྲུབ་ན། ཐལ་འགྱུར་ལྟར་སྣང་མེད་པས་ཁྱབ་པར་ཐལ།
འདོད་པའི་ཕྱིར། འདོད་ན། བུམ་པ་རྟག་པར་ཁས་ལེན་པའི་རྒོལ་བས་དག་པའི་ས་
ཕྱོགས་ཆོས་ཅན། དེར་ཐལ། དེའི་ཕྱིར། འདོད་ན། དེ་ཡོད་པར་ཐལ། བུམ་པ་ཆོས་
ཅན། མ་བྱས་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་འགྱུར་དེ་ཐལ་འགྱུར་
ལྟར་སྣང་ཡིན་པའི་ཕྱིར། དེར་ཐལ། དེ་ཡོད། དེ་ཐལ་འགྱུར་ཡང་དག་མ་ཡིན་པའི་
ཕྱིར། དེ་ཐལ་འགྱུར་ཡང་དག་མ་ཡིན་པར་ཐལ། དེ་ཐལ་འགྱུར་ཡང་དག་ཏུ་སོང་བའི་
རྒོལ་བ་མེད་པའི་ཕྱིར་ཏེ། བུམ་པ་རྟག་པར་ཁས་ལེན་པའི་རྒོལ་བ་མེད་པའི་ཕྱིར་ཏེ།
དེའི་དགག་གཞི་ཡིན་པའི་ཕྱིར། མདོར་ན་བུམ་པ་རྟག་པར་ཁས་ལེན་པའི་རྒོལ་བས་
དག་པའི་ས་ཕྱོགས་ཀྱི་བུམ་པ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་ཆོས་ཅན། ཐལ་འགྱུར་ཡང་དག་ཡིན་པར་ཐལ། ཐལ་འགྱུར་
ཡིན་པའི་ཕྱིར། ཁྱབ་པ་ཁས། འདོད་ན། བུམ་པ་རྟག་པར་ཁས་ལེན་པའི་རྒོལ་བ་
ཚད་མས་མ་དམིགས་པའི་ས་ཕྱོགས་ཆོས་ཅན། བུམ་པ་ཆོས་ཅན། མ་བྱས་པར་ཐལ།
རྟག་པ་ཡིན་པའི་ཕྱིར། ཞེས་པའི་ཐལ་འགྱུར་དེ་ཐལ་འགྱུར་ཡང་དག་མ་ཡིན་པར་ཐལ།
དེ་ཐལ་འགྱུར་ཡང་དག་ཏུ་སོང་བའི་རྒོལ་བ་མེད་པའི་ཕྱིར། འདོད་ན་དངོས། སངས་
རྒྱས་པ་ལ། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། ཐལ་འགྱུར་ཡང་དག་ཡིན་པར་ཐལ། ཐལ་འགྱུར་ཡིན་པའི་ཕྱིར།
འདོད་མི་ནུས་པར་ཐལ། སངས་རྒྱས་པས་སྒྲ་རྟག་པར་ཁས་མ་བླངས་པའི་ཕྱིར། དམ་
~347 ~

བཅའ་ཡིན་ན། དམ་བཅའ་ལྟར་སྣང་ཡིན་དགོས་པར་ཐལ། སུན་འབྱིན་ཡིན་ན། སུན་
འབྱིན་ཡང་དག་ཡིན་དགོས་པའི་ཕྱིར། དེར་ཐལ། ཐལ་འགྱུར་ཡིན་ན། ཐལ་འགྱུར་
ཡང་དག་ཡིན་དགོས་པའི་ཕྱིར། སྔ་རྒོལ་ཡིན་ན། སྔ་རྒོལ་ལྟར་སྣང་ཡིན་དགོས་པར་
ཐལ། ཕྱི་རྒོལ་ཡིན་ན། ཕྱི་རྒོལ་ཡང་དག་ཡིན་དགོས་པའི་ཕྱིར། དེར་ཐལ། སུན་
འབྱིན་ལ་སུན་འབྱིན་ཡང་དག་གིས་ཁྱབ་པའི་ཕྱིར། རྟགས་རྣམས་ཁས། མཁས་པ་
ཁ་ཅིག་ན་རེ། མདུན་གྱི་གཞི་འདིར་ཆོས་ཅན། ཤ་ཟ་ཡོད་པར་ཐལ། ཤ་ཟ་ཡོད་པའི་
ཕྱིར་ཞེས་པའི་ཐལ་འགྱུར་ཆོས་ཅན། མཚན་ཉིད་གཉིས་པ་ཡིན་པར་ཐལ། ཐལ་
འགྱུར་ཡང་དག་ཡིན་པའི་ཕྱིར་ཞེ་ན། ཐལ་འགྱུར་འདིའི་འཁོར་གསུམ་གང་རུང་ལ་
ལན་ཐེབས་པར་ཐལ། མདུན་གྱི་གཞི་འདིར་ཤ་ཟ་ཡོད་མེད་གང་རུང་ཡིན་པའི་ཕྱིར།
ཁྱབ་སྟེ། ཡོད་ན་ཐལ་འགྱུར་དེ་ལ་འདོད་ལན། མདུན་གྱི་གཞི་འདིར་ཤ་ཟ་མེད་ན།
རྟགས་མ་གྲུབ་ཀྱི་ལན་ཐེབས་པའི་ཕྱིར། སྒྲ་ཆོས་ཅན། མ་བྱས་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རང་གང་ལ་འཕངས་ཡུལ་གྱི་རྒོལ་
བས་ལན་མི་ཐེབས་པར་ཐལ། ཐལ་འགྱུར་ཡང་དག་ཡིན་པའི་ཕྱིར། ཁྱབ་པ་ཁས།
འདོད་ན། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་
འགྱུར་ཆོས་ཅན། ཁྱོད་ཐལ་འགྱུར་ལྟར་སྣང་དུ་སོང་བའི་རྒོལ་བ་མེད་པར་ཐལ། ཁྱོད་
འཕངས་ཡུལ་གྱི་རྒོལ་བ་ཡིན་ན་ཐལ་འགྱུར་ཡང་དག་ཏུ་སོང་བའི་རྒོལ་བ་ཡིན་དགོས་
པའི་ཕྱིར། ཐལ་འགྱུར་ལྟར་སྣང་ཆོས་ཅན། ཐལ་འགྱུར་ཡང་དག་ཡིན་པར་ཐལ།
མཚན་ཉིད་བཞི་པ་ཡིན་པའི་ཕྱིར། རྟགས་གྲུབ་པར་ཐལ། ཐལ་འགྱུར་ལྟར་སྣང་དེ་
ལྷས་བྱིན་གྱིས་འཕངས་པའི་ཐལ་འགྱུར་ལྟར་སྣང་རྟག་པར་དམ་བཅའ་བའི་ཞེན་དོན་
~348~

སུན་འབྱིན་པའི་ཕྱིར་དུ་བརྗོད་པའི་ངག་གང་ཞིག དམ་བཅའ་དེའི་ཞེན་དོན་སུན་
འབྱིན་པར་ནུས་པའི་ཕྱིར། དེར་ཐལ། ཐལ་འགྱུར་ལྟར་སྣང་དེས་ལྷས་བྱིན་གྱི་ཐལ་
འགྱུར་ལྟར་སྣང་རྟག་པ་མ་ཡིན་པར་སྒྲུབ་པའི་རྟགས་ཡང་དག་ཏུ་བརྗོད་པ་གང་ཞིག དེས་
དེ་ལྟར་སྒྲུབ་ནུས་པའི་ཕྱིར། སྒྲུབ་ངག་རྣམ་དག་དེ་སྒྲུབ་ངག་ཡང་དག་གི་མཚན་ཉིད་
དུ་ཐལ། ཐལ་ངག་རྣམ་དག་དེ་ཐལ་འགྱུར་ཡང་དག་གི་མཚན་ཉིད་ཡིན་པའི་ཕྱིར། སྒྲ་
རྟག་པར་དམ་བཅས་པའི་དམ་བཅའི་ཞེན་དོན་སུན་འབྱིན་པར་ནུས་པའི་སྒྲ་ཆོས་ཅན།
མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། གྲངས་
ཅན་གྱིས་ཁྱོད་ལ་རྟགས་མ་གྲུབ་ཀྱི་ལན་དོན་མཐུན་མི་ཐེབས་པར་ཐལ། གྲངས་ཅན་
ལ་ཐལ་འགྱུར་ཡང་དག་ཡིན་པའི་ཕྱིར། ཁྱབ་པ་ཁས། འདོད་ན། གྲངས་ཅན་གྱིས་
སྒྲ་རྟག་པར་དམ་བཅས་པའི་དམ་བཅའི་ཞེན་དོན་སུན་འབྱིན་པར་ནུས་པའི་སྒྲ་ཆོས་
ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་
ཅན།
ཁྱོད་ལ་རྟགས་མ་གྲུབ་ཀྱི་ལན་དོན་མཐུན་ཐེབས་པར་ཐལ། ཁྱོད་རང་རྒྱུད་འཕེན་པའི་
ཐལ་འགྱུར་ཡང་དག་ཡིན་པའི་ཕྱིར། སྒྲ་ཆོས་ཅན། མི་རྟག་པ་ཡིན་པར་ཐལ། དོན་
བྱེད་ནུས་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཐལ་འགྱུར་ཡང་དག་ཏུ་སོང་
བའི་རྒོལ་བས་ཁྱོད་ལ་ཁྱབ་པ་མ་གྲུབ་ཀྱི་ལན་དོན་མཐུན་མི་ཐེབས་པར་ཐལ།ཁྱོད་
ཐལ་འགྱུར་ཡང་དག་ཏུ་སོང་བའི་རྒོལ་བ་ལ་ཁྱོད་ཐལ་འགྱུར་ཡང་དག་ཡིན་པའི་ཕྱིར།
འདོད་ན། སྒྲ་ཆོས་ཅན། མི་རྟག་པར་ཐལ། དོན་བྱེད་ནུས་པའི་ཕྱིར་ཞེས་པའི་
ཐལ་འགྱུར་ཆོས་ཅན། ཁྱོད་ཐལ་འགྱུར་ཡང་དག་ཏུ་སོང་བའི་རྒོལ་བས་ཁྱོད་ཀྱི་ཁྱབ་
པ་ཚད་མས་གྲུབ་པར་ཐལ། ཁྱོད་ཐལ་འགྱུར་ཡང་དག་ཏུ་སོང་བའི་རྒོལ་བས་ཁྱོད་
-349~

ལ་ཁྱབ་པ་མ་གྲུབ་ཀྱི་ལན་དོན་མཐུན་མི་ཐེབས་པ་གང་ཞིག རྒྱུ་མཚན་མཚུངས་པའི་
ཕྱིར། འདོད་ན། དོན་བྱེད་ནུས་པ་ཆོས་ཅན། སྔ་རྒོལ་གྱིས་ཁྱོད་ཀྱི་རྟགས་ཀྱིས་སྒྲ་
མི་རྟག་པར་སྒྲུབ་པའི་ཁྱབ་པ་ཚད་མས་ངེས་པར་ཐལ། སྒྲ་ཆོས་ཅན། མི་རྟག་པར་
ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་དེའི་ཁྱབ་པ་ཐལ་འགྱུར་དེ་ཐལ་འགྱུར་
ཡང་དག་ཏུ་སོང་བའི་རྒོལ་བས་ངེས་པའི་ཕྱིར། འདོད་ན། ཤེས་བྱ་ཆོས་ཅན། མི་
རྟག་པར་ཐལ། སྔ་རྒོལ་གྱིས་དོན་བྱེད་ནུས་པའི་ཕྱིར། ཁྱབ་པ་དངོས་ཞེས་པ་ནི་འཁྲི་
ཚུལ་ཙམ་མོ། །རང་གི་དངོས་བསྟན་ལོག་པས་ཚུལ་གསུམ་པ་ཅན་གྱི་རྟགས་ཡང་
དག་འཕེན་པར་ནུས་པའི་ཐལ་ངག རང་རྒྱུད་འཕེན་པའི་ཐལ་འགྱུར་ཡང་དག་གི་
མཚན་ཉིད་ཡིན་ཞེ་ན། བུམ་པས་དག་པའི་ས་ཕྱོགས་ཆོས་ཅན། བུམ་པ་དང་རྫས་
གཞན་མ་ཡིན་པར་ཐལ། གང་ཟག་གི་བདག་ཡོད་པའི་ཕྱིར་ཞེས་པའི་ཐལ་འགྱུར་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེ་དེར་ཐལ། བུམ་པ་དང་རྫས་
གཞན་དེ་བུམ་པས་དག་པའི་ས་ཕྱོགས་གང་ཟག་གི་བདག་མེད་དུ་སྒྲུབ་པའི་རྟགས་ཡང་
དག་ཡིན་པའི་ཕྱིར། རྩ་བར་འདོད་ན། ཐལ་འགྱུར་དེ་ཆོས་ཅན། ཁྱོད་ལ་འདོད་
ལན་དོན་མཐུན་མི་ཐེབས་པར་ཐལ། ཁྱོད་རང་རྒྱུད་འཕེན་པའི་ཐལ་འགྱུར་ཡང་དག་
ཡིན་པའི་ཕྱིར། འདོད་ན། བུམ་པས་དག་པའི་ས་ཕྱོགས་ཆོས་ཅན། བུམ་པ་དང་
རྫས་གཞན་མ་ཡིན་པར་ཐལ། བུམ་པ་མེད་པའི་ཕྱིར། ཁྱད་ཆོས་གསུམ་དང་ལྡན་
པའི་ཐལ་འགྱུར་ཡང་དག་གང་ཞིག རང་གི་དངོས་བསྟན་ལོག་ན་ཚུལ་གསུམ་པ་ཅན་
གྱི་རྟགས་ཡང་དག་འཕེན་པར་ནུས་པ། རང་རྒྱུད་འཕེན་པའི་ཐལ་འགྱུར་ཡང་དག་
གི་མཚན་ཉིད་ཅེས་ཟེར་ཞིང་། བརྟག་པ་མཐའ་བཟུང་ཕྱོགས་གཅིག་ཁོ་ན་ཁེགས་པ་
་350~

ནི་ནང་འགལ་ཏེ། སྒྲ་ཆོས་ཅན། མབྱས་པར་ཐལ། རྟག་དངོས་ཡིན་པའི་ཕྱིར་ཞེས་
པའི་ཐལ་འགྱུར་དང་། སྒྲའི་དོན་སྤྱི་ཆོས་ཅན། བྱས་པར་ཐལ། རྟག་དངོས་ཡིན་པའི་
ཕྱིར་ཞེས་པའི་ཐལ་འགྱུར་གཉིས་པོ་དེ་ཆོས་ཅན། ཁྱད་ཆོས་གསུམ་ལྡན་དུ་ཐལ།
རང་རྒྱུད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། ཁྱབ་པ་ཁས་སོ། །འདོད་ན།
རེ་ཞིག་སོང་། རྟག་དངོས་ཡིན་ན། བྱས་པ་ཡིན་པས་ཁྱབ་པ་མེད་པར་ཐལ། རྟག་
དངོས་ཡིན་ན། བྱས་པ་མ་ཡིན་པས་ཁྱབ་པ་ཡོད་པའི་ཕྱིར། འཁོར་གསུམ། ཐལ་
སྒྲིགས་ཀྱིས་ཁྱོད་བཤགས་ཆོད་པར་འདོད་པ་རྣམས་ལ་འདི་ལྟར་བརྗོད་དེ། བྱས་པ་
ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་གཞན་དོན་སྐབས་ཀྱི་རྟགས་ཡང་དག་མ་
ཡིན་པར་ཐལ། །སྒྲ་ཆོས་ཅན། ཁྱོད་མ་ཡིན་པར་ཐལ། རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་དེ། རང་རྒྱུད་འཕེན་པའི་ཐལ་འགྱུར་ཡང་དག་མ་ཡིན་པའི་ཕྱིར། མ་
གྲུབ་ན་སོང་། བྱས་པ་ཆོས་ཅན། སྒྲ་ཆོས་ཅན། ཁྱོད་མ་ཡིན་པར་ཐལ། རྟག་པ་
ཡིན་པའི་ཕྱིར། ཞེས་པའི་ཐལ་འགྱུར་དེའི་ཁྱབ་པ་ཡོད་པར་ཐལ། དེ་རང་རྒྱུད་འཕེན་
པའི་ཐལ་འགྱུར་ཡང་དག་ཡིན་པའི་ཕྱིར། འདོད་ན། གང་ཟག་གི་བདག་མེད་ཆོས་
ཅན། ཁྱོད་མ་ཡིན་པར་ཐལ། རྟག་པ་ཡིན་པའི་ཕྱིར། ཁྱབ་པ་ཁྱོད་བཤགས་ཆོད་
པར་འདོད་པའི་ལུགས་ཀྱི་དངོས་འགལ་ལ་འབུད། མཁས་པ་ཁ་ཅིག་ན་རེ། ཐལ་
འགྱུར་ཁྱོད་ཀྱི་ཆོས་ལོག་ཏུ་བཟུང་བྱ་དེ། ཐལ་འགྱུར་ཁྱོད་ཀྱི་ཤེས་འདོད་ཆོས་ཅན་དུ་
བཟུང་བྱའི་སྟེང་དུ་ཐལ་འགྱུར་ཁྱོད་ཀྱི་རྟགས་ལོག་ཏུ་བཟུང་བར་སྒྲུབ་པའི་ཚུལ་གསུམ་
ཡིན་པ་ཞེ་ན། རྟག་པ་ཆོས་ཅན། བློའི་ཡུལ་དུ་བྱ་རུང་མ་ཡིན་པར་ཐལ། ཤེས་བྱ་
མ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། མཚན་ཉིད་དེར་ཐལ། ཁྱོད་རང་
~ 351 ~

རྒྱུད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། འདོད་ན། བློའི་ཡུལ་དུ་བྱ་རུང་
བ་དེ། ཐལ་འགྱུར་རྟག་པ་ཤེས་བྱར་སྒྲུབ་པའི་རྟགས་ཡང་དག་ཡིན་པར་ཐལ། འདོད་
པའི་ཕྱིར། འདོད་ན། སྒྲ་རྟག་པ་ཡོད་པར་ཐལ། འདོད་པའི་ཕྱིར། རྟག་པ་མ་ཡིན་པ་
དེ་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
རྟགས་ལོག་ཏུ་ཐལ། སྔར་གྱི་མཚན་ཉིད་རིགས་པའི་ཕྱིར། འདོད་ན། རྟག་པ་དེ།
སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
གཏན་ཚིགས་སུ་ཐལ། འདོད་པའི་ཕྱིར། གསལ་བ་རྣམས་ཁས། བྱས་པ་དེ། སྒྲའི་
སྟེང་དུ་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་
འགྱུར་གྱི་རྟགས་ལོག་སྒྲུབ་པའི་ཚུལ་གསུམ་ཡིན་པར་ཐལ། སྔར་གྱི་མཚན་ཉིད་
འཐད་པའི་ཕྱིར། འདོད་ན། བྱས་པ་དེ་སྒྲའི་སྟེང་དུ་སྒྲ་མི་རྟག་པར་སྒྲུབ་པའི་རྟགས་
སུ་བཟུང་བྱ་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་ན།
བྱས་པ་དེ་སྒྲ་བྱས་པར་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར།
རྟག་པ་དེ་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་གྱི་གཏན་ཚིགས་ཡིན་ནོ་ཞེ་ན། ཐལ་འགྱུར་དེའི་གཏན་ཚིགས་ཡོད་པར་ཐལ།
རྟག་པ་ཐལ་འགྱུར་དེའི་གཏན་ཚིགས་ཡིན་པའི་ཕྱིར། གཞན་ཡང་། ཐལ་འགྱུར་དེའི་
རྟགས་དང་ཤེས་བྱའི་གཞི་མཐུན་ཡོད་པར་ཐལ། རྟག་པ་དེ་འདྲའི་གཞི་མཐུན་ཡིན་
པའི་ཕྱིར་ཏེ། རྟག་པ་དེའི་གཏན་ཚིགས་གང་ཞིག ཤེས་བྱ་ཡིན་པའི་ཕྱིར། རྟག་པ་
ཆོས་ཅན། ཐལ་འགྱུར་དེའི་གཏན་ཚིགས་མ་ཡིན་པར་ཐལ། ཐལ་འགྱུར་དེའི་གཏན་
ཚིགས་ཀྱི་དགག་གཞི་ཡིན་པའི་ཕྱིར་ཏེ། ཁྱོད་ཡོད་པ་གང་ཞིག ཐལ་འགྱུར་དེའི་
~352

གཏན་ཚིགས་མེད་པའི་ཕྱིར་ཞེས་ཟེར་ཞིང་། སྒྲ་རྟག་པ་ཐལ་འགྱུར་དེའི་གཏན་ཚིགས་
ཡིན་ནོ་ཞེ་ན། འོ་ན། སྒྲ་དངོས་པོར་གྲུབ་པ་དེ། སྒྲ་ཆོས་ཅན། མ་བྱས་པར་ཐལ།
རྟག་པ་གང་ཞིག དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གཏན་ཚིགས་ཡིན་
པར་ཐལ། སྒྲ་རྟག་པ་དེ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་པའི་
ཐལ་འགྱུར་གྱི་གཏན་ཚིགས་ཡིན་པའི་ཕྱིར། འདོད་ན། ཐལ་འགྱུར་དེའི་གཏན་ཚིགས་
ཡོད་པར་ཐལ། འདོད་པའི་ཕྱིར། འདོད་ན་ཐལ་འགྱུར་དེ་ལ་རྟགས་མ་གྲུབ་ཀྱི་ལན་མི་
ཐེབས་པར་ཐལ། འདོད་པའི་ཕྱིར། ཐལ་འགྱུར་དེའི་རྟགས་དང་ཤེས་བྱའི་གཞི་མཐུན་
ཡོད་པར་ཐལ། སྒྲ་དངོས་པོར་གྲུབ་པ་དེ་འདྲའི་གཞི་མཐུན་ཡིན་པའི་ཕྱིར། དེར་ཐལ།
སྒྲ་དངོས་པོར་གྲུབ་པ་ཐལ་འགྱུར་དེའི་གཏན་ཚིགས་གང་ཞིག ཤེས་བྱ་ཡིན་པའི་ཕྱིར།
སྒྲ་དངོས་པོར་གྲུབ་པ་ཆོས་ཅན། ཐལ་འགྱུར་དེའི་གཏན་ཚིགས་མ་ཡིན་པར་ཐལ།
ཐལ་འགྱུར་དེའི་རྟགས་ཀྱི་དགག་གཞི་ཡིན་པའི་ཕྱིར། འཁོར་གསུམ་རྣམས་རིམ་པ་
བཞིན་དུ་ཁས་བླངས་སོ། །སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་གྱི་གཏན་ཚིགས་ཡོད་པར་ཐལ། ཐལ་འགྱུར་དེའི་གཏན་ཚིགས་
ཡིན་ན། ཡོད་དགོས་པའི་ཕྱིར། གང་ཟག་གི་བདག་ཆོས་ཅན། མེད་པར་ཐལ། མེད་
པའི་ཕྱིར་ཞེས་པའི་ཐལ་འགྱུར་གྱི་གཏན་ཚིགས་མ་གྲུབ་པར་ཐལ། ཡོད་ན་ཐལ་འགྱུར་
དེའི་གཏན་ཚིགས་མ་ཡིན་དགོས་པའི་ཕྱིར། ཞེ་ན། བུམ་པ་རྟག་པར་དམ་བཅས་
པའི་དམ་བཅའི་ཆོས་ཀྱི་ངོ་བོ་ཡོད་པར་ཐལ། དམ་བཅའ་དེའི་ཆོས་ཀྱི་ངོ་བོ་ཡིན་ན།
ཡོད་དགོས་པའི་ཕྱིར། འདོད་ན། དམ་བཅའ་དེ་ཆོས་ཀྱི་ངོ་བོ་ཚད་མས་བསལ་བའི་
དམ་བཅའ་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། གཞན་དུ་ན་སྒྲ་
~353~

ནི་མཉན་པར་བྱ་བ་མིན་ཏེ། བུམ་པ་རྟག་ཅེས་སོགས་དང་འགལ་ལོ། གང་ཟག་གི་
བདག་མེད་པར་དམ་བཅས་པའི་དམ་བཅའི་ཆོས་ཀྱི་ངོ་བོ་མེད་པར་ཐལ། དམ་བཅའ་
དེའི་ཆོས་ཀྱི་ངོ་བོ་ཡིན་ན། མེད་དགོས་པའི་ཕྱིར། ཁྱབ་པ་རྣམས་ཁས། འདོད་ན།
དམ་བཅའ་དེ་ཆོས་ཀྱི་ངོ་བོ་ཚད་མས་བསལ་བའི་དམ་བཅར་ཐལ། འདོད་པའི་ཕྱིར།
འདོད་ན། དམ་བཅའ་དེ་དམ་བཅའ་ཡང་དག་མ་ཡིན་པར་ཐལ། འདོད་པའི་ཕྱིར།
གཞན་ཡང་། སུན་འབྱིན་ལྟར་སྣང་མང་དུ་བརྗོད་པ་རྣམས་ལ་སྔར་བཤད་ཀྱི་རིགས་
པ་ལ་བརྟེན་ནས་མི་སྨྲ་བའི་བརྟུལ་ཞུགས་སྦྱིན་པར་བྱའོ། །སྒྲ་རྟག་པ་ཆོས་ཅན། ཁྱོད་
ཡིན་ན་བྱས་པ་མ་ཡིན་པས་ཁྱབ་པ་དེ། སྒྲ་ཆོས་ཅན། མ་བྱས་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་གྱི་ཁྱབ་པ་ཡིན་པར་ཐལ། ཁྱོད་ཐལ་འགྱུར་དེའི་
གཏན་ཚིགས་ཡིན་པའི་ཕྱིར། འདོད་ན། སྒྲ་རྟག་པ་ཡིན་ན། བྱས་པ་ཡིན་པས་ཁྱབ་
པ་དེ། སྒྲ་ཆོས་ཅན། བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་
གྱི་ཁྱབ་པ་ཡིན་པར་ཐལ། འདོད་པའི་ཕྱིར། འདོད་ན། ཐལ་འགྱུར་དེའི་ཁྱབ་པ་
ཡོད་པར་ཐལ། འདོད་པའི་ཕྱིར། སྒྲ་མི་རྟག་པ་དེ། སྒྲ་ཆོས་ཅན། མི་རྟག་པར་ཐལ།
སྒྲ་མི་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དེའི་རྟགས་དང་གསལ་བའི་གཞི་
མཐུན་དུ་ཐལ། སྒྲ་རྟག་པ་དེ། སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་
ཕྱིར། ཞེས་པའི་ཐལ་འགྱུར་གྱི་གཏན་ཚིགས་ཡིན་པའི་ཕྱིར། འདོད་ན། ཐལ་འགྱུར་
དེ་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། འདོད་པའི་ཕྱིར། འདོད་ན།
དེའི་ཁྱབ་པ་ཡོད་པར་ཐལ། འདོད་ན། ཤེས་བྱ་ཆོས་ཅན། མི་རྟག་པ་ཡིན་པར་ཐལ།
སྒྲ་མི་རྟག་པ་ཡིན་པའི་ཕྱིར། ཁྱབ་པ་ཁས། ཁ་ཅིག་ན་རེ། མི་འཇིག་པའི་ཆོས་ཅན།
~354~

སྒྲ་ཆོས་ཅན། རྟག་པ་ཡིན་པར་ཐལ། མི་འཇིག་པའི་ཆོས་ཡིན་པའི་ཕྱིར་ཞེས་པའི་
ཐལ་འགྱུར་གྱི་གཏན་ཚིགས་ཡིན་པར་ཐལ། མི་འཇིག་པའི་ཆོས་ཀྱི་རྟགས་ཀྱིས་སྒྲ་
རྟག་པར་སྒྲུབ་པའི་གཏན་ཚིགས་ཡིན་པའི་ཕྱིར་ཞེ་ན། ཐལ་འགྱུར་དེའི་གཏན་ཚིགས་
གྲུབ་པར་ཐལ། སྦྱོར་བ་དེའི་གཏན་ཚིགས་གྲུབ་པའི་ཕྱིར། དེར་ཐལ། སྦྱོར་བ་དེའི་
རྟགས་ཆོས་ལ་འབྲེལ་པ་གྲུབ་པའི་ཕྱིར། འདོད་ན། སྒྲ་ཆོས་ཅན། རྟག་པ་ཡིན་པར་
ཐལ། མི་འཇིག་པའི་ཆོས་ཡིན་པའི་ཕྱིར། འཁོར་གསུམ་འབུད། གང་ཟག་གི་བདག་
ཆོས་ཅན། མེད་པར་ཐལ། མེད་པའི་ཕྱིར་ཞེས་པའི་ཐལ་འགྱུར་གྱི་གཏན་ཚིགས་མ་
གྲུབ་པར་ཐལ། གང་ཟག་གི་བདག་ཆོས་ཅན། མེད་དེ། མེད་པའི་ཕྱིར་ཞེས་པའི་སྦྱོར་
བ་དེའི་གཏན་ཚིགས་མ་གྲུབ་པའི་ཕྱིར། ཁྱབ་པ་ཁས། རྟགས་གྲུབ་པར་ཐལ། མེད་
པ་དེ་དེ་སྒྲུབ་ཀྱི་རྟགས་ཀྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར། ཁྱབ་
པ་ཡོད་དེ། རྟགས་ཀྱི་ངོ་བོ་དང་ཁྱད་པར་གཉིས་ཀྱི་ནང་ནས་ངོ་བོ་གཙོ་ཆེ་བའི་ཕྱིར།
ཁ་ཅིག་ན་རེ། སྒྲ་རྟག་པ་དེ་ཐལ་འགྱུར་དེའི་གསལ་བ་ཡིན་ནོ་ཞེས་གསུང་ངོ། །འོ་ན།
ཐལ་འགྱུར་དེ་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། སྒྲ་རྟག་པ་དེ་
ཐལ་འགྱུར་དེའི་རྟགས་གསལ་གཉིས་ཀ་ཡིན་པའི་ཕྱིར། འདོད་ན། དེ་འདྲའི་ཐལ་
འགྱུར་ཆོས་ཅན། རང་རྒྱུད་འཕེན་པའི་ཐལ་འགྱུར་ཡང་དག་མ་ཡིན་པར་ཐལ། འདོད་
པའི་ཕྱིར། ཁ་ཅིག སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་ཆོས་ཅན། གྲངས་ཅན་ལ་ཐལ་འགྱུར་ཡང་དག་མ་ཡིན་པར་ཐལ།
གྲངས་ཅན་གྱིས་ཁྱབ་པ་མ་གྲུབ་ཀྱི་ལན་དོན་མཐུན་ཐེབས་པའི་ཕྱིར། དེར་ཐལ། གྲངས་
ཅན་གྱིས་རྟག་ན་མ་བྱས་པས་ཁྱབ་པ་ཁས་མ་བླངས་པའི་ཕྱིར་ཏེ། སྒྲ་བྱས་པ་དང་རྟག་
~355 ~

པའི་གཞི་མཐུན་དུ་ཁས་བླངས་བའི་ཕྱིར། ཞེས་ཟེར་ཞིང་། ཕྱོགས་ཀྱི་གླང་པོས།
གྲངས་ཅན་ལ་འཕངས་པའི་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་དེ་གྲངས་ཅན་ལ་ཐལ་འགྱུར་ཡང་དག་ཡིན་ནོ་ཞེ་ན། ནང་འགལ་ཏེ།
ཕྱོགས་ཀྱི་གླང་པོས། གྲངས་ཅན་ལ་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་
པའི་ཕྱིར་ཞེས་འཕངས་པའི་ཐལ་འགྱུར་དེ་ཆོས་ཅན། གྲངས་ཅན་ལ་ཐལ་འགྱུར་ཡང་
དག་མ་ཡིན་པར་ཐལ། གྲངས་ཅན་གྱིས་ཁྱབ་པ་མ་གྲུབ་ཀྱི་ལན་དོན་མཐུན་ཐེབས་
པའི་ཕྱིར། འཁོར་གསུམ་རྣམས་ཁས། སྒྲ་ཆོས་ཅན། མ་བྱས་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་དེ་ཐལ་འགྱུར་ཡང་དག་ཏུ་སོང་བའི་རྒོལ་བ་ཆོས་
ཅན། ཐལ་འགྱུར་དེ་ཁྱོད་ལ་ཐལ་འགྱུར་ཡང་དག་མ་ཡིན་པར་ཐལ། ཁྱོད་ཀྱིས་ཐལ་
འགྱུར་དེའི་ཁྱབ་པ་ཁས་མ་བླངས་པའི་ཕྱིར། དེར་ཐལ། ཁྱོད་ཀྱིས་རྟག་པ་དང་བྱས་
པའི་གཞི་མཐུན་ཁས་བླངས་པའི་ཕྱིར་ཏེ། སྒྲ་ཆོས་ཅན། མ་བྱས་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ཁས་བླངས་པའི་ཕྱིར། བྱས་པ་
མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་ཆོས་ཅན། བྱས་པ་དང་མི་རྟག་པའི་གཞི་
མཐུན་ཚད་མས་ངེས་པའི་གང་ཟག་ཏུ་ཐལ། གློག་སྐད་ཅིག་ཐ་མ་བྱས་པ་དང་མི་རྟག་
པའི་གཞི་མཐུན་དུ་ཚད་མས་ངེས་པའི་གང་ཟག་ཡིན་པའི་ཕྱིར། མ་ཁྱབ་ན། སྒྲ་བྱས་
པ་དང་རྟག་པའི་གཞི་མཐུན་དུ་ཁས་བླངས་ན། བྱས་པ་དང་རྟག་པའི་གཞི་མཐུན་ཁས་
བླངས་པས་ཁྱབ་པ་འབུད། གྲངས་ཅན་ཆོས་ཅན། བྱས་པ་དང་རྟག་པའི་གཞི་མཐུན་
ཁས་བླངས་པར་ཐལ། བྱས་པ་རྟག་པར་ཁས་བླངས་པའི་ཕྱིར། དེར་ཐལ། སྒྲའི་བྱས་
པ་རྟག་པར་ཁས་བླངས་པའི་ཕྱིར་ཞེ་ན། བྱས་པ་རྟག་མི་རྟག་ཐེ་ཚོམ་ཟ་བའི་ཕྱི་རྒོལ་
~356~

རྣམ་དག་ཆོས་ཅན། བྱས་པ་མི་རྟག་པར་ཁས་བླངས་པར་ཐལ། གློག་སྐད་ཅིག་ཐ་
མའི་བྱས་པ་མི་རྟག་པར་ཁས་བླངས་པའི་ཕྱིར། ཁྱབ་པ་ཁས། འདོད་ན། གང་ཟག་
ཡིན་ན་བྱས་ན་མི་རྟག་པས་ཁྱབ་པ་ཁས་བླངས་པས་ཁྱབ་པར་ཐལ། འདོད་པའི་ཕྱིར།
མདོར་ན། གྲངས་ཅན་གྱིས་སྒྲ་བྱས་པ་དང་རྟག་པའི་གཞི་མཐུན་ཁས་བླངས་ཀྱང་།
བྱས་པ་དང་རྟག་པའི་གཞི་མཐུན་ཁས་མ་བླངས་པར་མངོན་ནོ། །རང་ལུགས་ནི། རང་
གི་རྟགས་ཁྱབ་རྒོལ་བ་དེའི་ངོར་གྲུབ་ཅིང་། རང་གི་དམ་བཅའ་ལ་རྒོལ་བ་དེའི་བསལ་
བ་འབབ་པ་གང་ཞིག རང་ཉིད་རྒོལ་བ་དེ་ལ་ཐལ་འགྱུའགྱུར་དུ་འཕངས་པ་ལ་བརྟེན་ནས་
རྒོལ་བ་དེའི་དམ་བཅའ་འགའ་ཞིག་དམ་བཅའ་ལྟར་སྣང་དུ་སྒྲུབ་པར་ནུས་པ། རང་ཉིད་
རྒོལ་བ་དེ་་ལ་ཐལ་འགྱུར་ཡང་དག་གི་མཚན་ཉིད་ཡིན། སྦྱོར་འགོད་ལ་བརྟེན་པའི་
དོགས་གཅོད་འོག་ཏུ་འཆད་པར་འགྱུར་རོ། ། ༈ ངོ་བོ་ཚིག་ཕྲད་བདག་ཉིད་འདོད།
ཅེས་པའི་སྐབས་སུ། ངོ་བོའི་དོན་སོགས་ཆོས་ལྔ་ཚང་བ། གཞན་དོན་བསྒྲུབ་བྱ་ཡང་
དག་གི་མཚན་ཉིད་ཅེ་ན། མཐོང་བའི་དོན་སོགས་ཆོས་གསུམ་ཚང་བ། གཞན་དོན་
རྗེས་དཔག་གི་མཚན་ཉིད་དུ་ཐལ། མཚན་ཉིད་དེ་རིགས་པའི་ཕྱིར། འདོད་ན། ངག་
རྣམ་དག་ཡིན་པར་ཐལ། འདོད་པའི་ཕྱིར ཐང
ཆོས་ཅན། གཞན་དོན་བསྒྲུབ་བྱ་ཡང་དག་ཡིན་པར་“བོའི་དོན་སོགས་ཆོས་
ལྔ་ཚང་བ་ཡིན་པའི་ཕྱིར་ཏེ། ངོ་བོའི་དོན་སོགས་ཆོས་ལྔ་བརྗོད་བྱར་ཚང་བའི་ཕྱིར་
ཏེ། དེ་རྗོད་བྱེད་ཀྱི་ངག་རྣམ་དག་ཡིན་པའི་ཕྱིར། རི་བོང་གི་རྭ་ཆོས་ཅན། ངོ་བོའི་
དོན་སོགས་ཆོས་ལྔ་ཚང་བར་ཐལ། ངོ་བོ་ཞེས་པའི་ཚིག་གི་དོན་ཚང་བ་གང་ཞིག
་རྣམས་ལ་ཡང་རྒྱུ་མཚན་མཚུངས་པའི་ཕྱིར། ངོ་བོ་ཞེས་པའི་ཚིག་གི་དོན་ཚང་
~357~

བར་ཐལ། དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་ཕྱི་རྒོལ་གྱི་
ཚད་མས་མ་གྲུབ་དགོས་པའི་ཕྱིར། གཞན་ཡང་། ངོ་བོའི་དོན་སོགས་ཆོས་ལྔ་ཚང་
བར་ཐལ། ངོ་བོའི་དོན་སོགས་ཆོས་ལྔ་ཡོད་པའི་ཕྱིར་ཞེས་ཟེར་ཞིང་། ངོ་བོའི་དོན་
སོགས་ཆོས་ལྔ་ཡིན་པའི་ཚུལ་གྱིས་ཚང་བ། གཞན་དོན་བསྒྲུབ་བྱ་ཡང་དག་གི་མཚན་
ཉིད་ཡིན་ནོ་ཞེ་ན། རི་བོང་གི་རྭ་ཆོས་ཅན། ངོ་བོའི་དོན་སོགས་ཆོས་ལྔ་ཡིན་པའི་
ཚུལ་གྱིས་ཚང་བར་ཐལ། ངོ་བོ་ཞེས་པའི་ཚིག་གི་དོན་ཡིན་པ་གང་ཞིག གཞན་
རྣམས་ལའང་རྒྱུ་མཚན་མཚུངས་པའི་ཕྱིར། ངོ་བོ་ཞེས་པའི་ཚིག་གི་དོན་ཡིན་པར་
ཐལ། དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་ཕྱི་རྒོལ་གྱིས་
ཚད་མས་མ་གྲུབ་དགོས་པའི་ཕྱིར། འཁོར་གསུམ་རྣམས་ཁས། བསྟན་བཅོས་རྣམ་
འགྲེལ་ཆོས་ཅན། རྫས་ཡོད་ཆོས་གསུམ་ཚང་བ་ཡིན་པར་ཐལ། རྫས་ཡོད་ཆོས་
གསུམ་བརྗོད་བྱར་ཚང་བའི་ཕྱིར། རྫས་ཡོད་ཆོས་གསུམ་མེད་པར་ཐལ། རྫས་ཡོད་
ཆོས་གསུམ་ཚང་བ་མ་ཡིན་པའི་ཕྱིར། ཁྱབ་པར་ཐལ། ངོ་བོའི་དོན་སོགས་ཆོས་ལྔ་
མ་ཚང་ན། ངོ་བོའི་དོན་སོགས་ཆོས་ལྔ་མེད་དགོས་པའི་ཕྱིར། དེར་ཐལ། ངོ་བོའི་
དོན་སོགས་ཆོས་ལྔ་ཡོད་ན། དེ་ཚང་དགོས་པའི་ཕྱིར། འཁོར་གསུམ་རྣམས་ཁས།
ཚད་མས་མ་བསལ་ཞིང་། རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་
ཁས་བླངས་པ། གཞན་དོན་བསྒྲུབ་བྱ་ཡང་དག་གི་མཚན་ཉིད་ཅེ་ན། མྱུ་གུ་བདེན་
མེད་ཆོས་ཅན། གཞན་དོན་བསྒྲུབ་བྱ་ཡང་དག་ཡིན་པར་ཐལ། མཚན་ཉིད་དེའི་ཕྱིར་
ཞེ་ན། མྱུ་གུ་བདེན་མེད་ཆོས་ཅན། རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱཪ་
ཁས་མ་བླངས་པར་ཐལ། རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱ་མ་ཡིན་པར་
-358~

ཁས་བླངས་པའི་ཕྱིར་ཏེ། རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱ་ཡང་དག་མ་
ཡིན་པར་ཚད་མས་ངེས་པའི་ཕྱིར། གཞན་དོན་བསྒྲུབ་བྱ་ཡང་དག་ཏུ་འོས་ཤིང་རྒོལ་
བ་རྟོག་ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ་གཞན་དོན་བསྒྲུབ་བྱ་
ཡང་དག་གི་མཚན་ཉིད་ཅེ་ན། རྒོལ་བ་རྟོག་ལྡན་གྱི་གཞན་དོན་བསྒྲུབ་བྱ་ཡང་དག་ཏུ་
ཁས་བླངས་ན། གཞན་དོན་བསྒྲུབ་བྱ་ཡང་དག་ཡིན་པས་ཁྱབ་པ་མེད་པར་ཐལ། སྔར་
གྱི་མཚན་ཉིད་འཐད་པའི་ཕྱིར། འདོད་ན། དེའི་ཁྱབ་པ་ཡོད་པར་ཐལ། རྒོལ་བ་རྟོག་
ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་འདོད་ན། གཞན་དོན་བསྒྲུབ་བྱ་ཡང་དག་
གིས་ཁྱབ་པ་ཡོད་པའི་ཕྱིར་ཏེ། གཞན་དོན་བསྒྲུབ་བྱའི་མཚན་ཉིད་འཆད་པའི་ཚིག་
ཟུར་དུ་འདོད་ཚིག་སྨོས་པ་ལས་གཞན་གྱི་འདོད་པ་ཐམས་ཅད་གཞན་དོན་བསྒྲུབ་བྱ་ཡང་
དག་མ་ཡིན་པར་རྟོགས་ནུས་པའི་ཕྱིར་ཏེ། གཞན་འདོད་ཐམས་ཅད་ཟློག་ན་ཡང༌།
ཞེས་སོགས་ཀྱི་དོན་གྲུབ་པའི་ཕྱིར། གཞན་དོན་བསྒྲབ་བྱའི་མཚན་ཉིད་འཆད་པའི་
ཟུར་དུ་མ་བསལ་བ་སྨོས་པ་དོན་མེད་པར་ཐལ། གཞན་དོན་བསྒྲུབ་བྱ་ཡང་དག་གི་
མཚན་ཉིད་འཆད་པའི་ཟུར་དུ་འདོད་པ་ཞེས་པའི་ཚིག་སྨོས་པ་ལས་གཞན་དོན་བསྒྲུབ་
བྱའི་རིགས་མི་མཐུན་ཐམས་ཅད་སེལ་བར་ནུས་པའི་ཕྱིར་ཞེ་ན། རྟགས་ཡང་དག་
གི་མཚན་ཉིད་འཆད་པའི་ཟུར་དུ་ལྡོག་ཁྱབ་སྨོས་པ་དོན་མེད་པར་ཐལ། ཕྱོགས་ཆོས་
དང་རྗེས་ཁྱབ་ཀྱི་གཞི་མཐུན་དེས་རྟགས་ཡང་དག་གི་རིགས་མི་མཐུན་ཐམས་ཅད་
སེལ་བར་ནུས་པའི་ཕྱིར། ཁྱབ་པ་ཁས། དེར་ཐལ། །དེ་ལྟ་བུ་དེ་རྟགས་ཡང་དག་
དང་ཡིན་ཁྱབ་མཉམ་ཡིན་པའི་ཕྱིར། གཞན་ཡང་། སྔར་གྱི་མཚན་ཉིད་དེ་ཆོས་ཅན་།
སྒྲ་དང་མི་རྟག་པའི་ཚོགས་དོན་ཁྱོད་དུ་ཚད་མས་ངེས་པའི་གང་ཟག་ཡིན་ན། དེ་གཞན་
~359~

དོན་བསྒྲུབ་བྱ་ཡང་དག་ཏུ་ཚད་མས་ངེས་པའི་གང་ཟག་ཡིན་མི་དགོས་པར་ཐལ། ཁྱོད་
གཞན་དོན་བསྒྲུབ་བྱ་ཡང་དག་གི་མཚན་ཉིད་ཡིན་པའི་ཕྱིར། ཡང་ན། ཆོས་དེར་འོས་
ན། ཆོས་དེ་ཡིན་པས་ཁྱབ་པ་ཡོད་པར་ཐལ། སྔར་གྱི་མཚན་ཉིད་དེ་རིགས་པའི་ཕྱིར།
འདོད་ན། རྒྱང་འཕེན་ཆོས་ཅན། ཐེག་པ་ཆེན་པོར་སེམས་བསྐྱེད་པར་ཐལ། དེར་
སེམས་བསྐྱེད་པར་འོས་པའི་ཕྱིར། འདོད་ན། ཐེག་ཆེན་གྱི་གང་ཟག་ཏུ་ཐལ། ཐེག་པ་
ཆེན་པོར་སེམས་བསྐྱེད་པའི་གང་ཟག་ཡིན་པའི་ཕྱིར། ཁ་ཅིག་ན་རེ། སྒྲ་མི་རྟག་པ་
གཞན་དོན་བསྒྲུབ་བྱ་ཡང་དག་མིན་ཏེ། རང་དོན་བསྒྲུབ་བྱ་ཡང་དག་དང་གཞན་དོན་
བསྒྲུབ་བྱ་ཡང་དག་འགལ་བའི་ཕྱིར་ཞེ་ན། གང་བྱས་མི་རྟག དཔེར་ན་བུམ་པ་བཞིན།
སྒྲ་ཡང་བྱས་སོ་ཞེས་པའི་ངག་གཞན་དོན་རྗེས་དཔག་མ་ཡིན་པར་ཐལ། སྒྲ་མི་རྟག་པ་
གཞན་དོན་བསྒྲུབ་བྱ་ཡང་དག་མ་ཡིན་པའི་ཕྱིར། འདོད་པ་ལ་གནོད་བྱེད་བསྟན་ཟིན་
ཏོ། །བྱས་པ་སྒྲ་མི་རྟག་པར་སྒྲུབ་པ་ལ་རང་དོན་སྐབས་ཀྱི་རྟགས་ཡང་དག་ཏུ་སོང་བའི་
ཚེ་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་ཡང་དག་
མ་ཡིན་པར་ཐལ། སྒྲ་མི་རྟག་པ་དེ་ཁྱོད་ཀྱི་རྟགས་ཀྱིས་སྒྲ་མི་རྟག་པར་བསྒྲུབ་པའི་རང་
དོན་བསྒྲུབ་བྱ་ཡང་དག་མ་ཡིན་པའི་ཕྱིར། དེར་ཐལ། སྒྲ་མི་རྟག་པ་རང་དོན་བསྒྲུབ་
བྱ་ཡང་དག་མ་ཡིན་པའི་ཕྱིར། སྒྲ་མི་རྟག་པར་སྒྲུབ་པ་ལ་བྱས་པ་གཞན་དོན་སྐབས་
ཀྱི་རྟགས་ཡང་དག་ཏུ་སོང་བའི་ཚེ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་
གཞན་དོན་སྐབས་ཀྱི་རྟགས་ཡང་དག་མ་ཡིན་པར་ཐལ། སྒྲ་མི་རྟག་པ་དེ་ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་དག་མ་ཡིན་པའི་ཕྱིར།
དེར་ཐལ། དེ་གཞན་དོན་བསྒྲུབ་བྱ་ཡང་དག་མ་ཡིན་པའི་ཕྱིར། རྟགས་རྣམས་ཁས།
·360 ~

སྒྲ་མི་རྟག་སྒྲུབ་ལ་བྱས་པ་རང་དོན་སྐབས་ཀྱི་རྟགས་ཡང་དག་ཏུ་སོང་བའི་ཚེ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་མེད་པར་ཐལ། དེའི་ཚེ་བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་དག་མེད་པའི་ཕྱིར།
རྟགས་ཁས། འདོད་ན། དེའི་ཚེ་དཔལ་ལྡན་ཆོས་ཀྱི་གྲགས་པའང་མེད་པར་ཐལ།
འདོད་པའི་ཕྱིར། སྒྲ་རྟག་པ་མིན་པ་དང་། སྒྲས་ཁྱད་པར་དུ་བྱས་པའི་མི་རྟག་པ་དང་།
མི་རྟག་པའི་ཁྱད་པར་དུ་བྱས་པའི་སྒྲ་སོགས་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་
བྱ་ཡང་དག་ཡིན་ནོ་ཞེས་ཟེར་ཞིང་། དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་
ན། དེ་སྒྲུབ་ཀྱི་ཕྱི་རྒོལ་གྱིས་ཚད་མས་མ་གྲུབ་པ་དགོས་སོ་ཞེས་གསུངས་སོ། །སྒྲ་
རྟག་པ་མ་ཡིན་པ་ཆོས་ཅན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱིས་བུམ་པ་ཁྱོད་
ཡིན་པར་ཚད་མས་མ་ངེས་པར་ཐལ། ཁྱོད་སྒྲ་མི་རྟག་པར་སྒྲུབ་པའི་གཞན་དོན་སྐབས་
ཀྱི་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་སྟེ། ཆོས་སྒྲུབ་བྱ་ན་ཆོས་མཐུན་མེད།
ཅེས་བཤད་པའི་ཕྱིར། འདོད་ན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཆོས་ཅན།
བུམ་པ་སྒྲ་རྟག་པ་མ་ཡིན་པར་ཚད་མས་ངེས་པའི་གང་ཟག་ཏུ་ཐལ། བུམ་པ་རྟག་པ་
མ་ཡིན་པར་ཚད་མས་ངེས་པའི་གང་ཟག་ཡིན་པའི་ཕྱིར། གཞན་ཡང་དེ་ཆོས་ཅན།
སྒྲ་བུམ་གཉིས་རྟག་པ་མ་ཡིན་པར་ཚད་མས་ངེས་པའི་གང་ཟག་ཏུ་ཐལ། སྒྲ་བུམ་གཉིས་
རྟག་པར་མེད་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། བུམ་པ་རྟག་པར་
མེད་པར་ཚད་མས་ངེས་པའི་གང་ཟག་ཡིན་པའི་ཕྱིར། རྣམ་མཁྱེན་རྟག་པ་མིན་པ་ཆོས་
ཅན། ཁྱོད་ལ་ཚད་མ་ཡིན་ན་རྣམ་མཁྱེན་མི་རྟག་པ་ལ་ཚད་མ་ཡིན་དགོས་པར་ཐལ།
ཁྱོད་རྣམ་མཁྱེན་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར།
~ 361 ~

རྟགས་ཁས། །འདོད་ན། བྱང་འཕགས་ཀྱི་རྒྱུད་ཀྱི་མངོན་སུམ་ཆོས་ཅན། དེར་ཐལ།
དེའི་ཕྱིར། འདོད་ན། རྣམ་མཁྱེན་རྟོགས་པར་ཐལ། རྣམ་མཁྱེན་མི་རྟག་པར་རྟོགས་
པའི་མངོན་སུམ་གྱི་ཚད་མ་ཡིན་པའི་ཕྱིར། འདོད་མི་ནུས་ཏེ། རྣལ་འབྱོར་རྟོག་པ་
བསམ་མི་ཁྱབ། །ཅེས་གསུངས་པའི་ཕྱིར། བུམ་པ་རྟག་པ་མ་ཡིན་པ་ཆོས་ཅན། ཁྱོད་
ཡོད་ན་བུམ་པ་རྟག་པ་མ་ཡིན་པར་སྒྲུབ་པའི་བསྒྲུབ་བྱ་ཡང་དག་ཡོད་པས་ཁྱབ་པར་
ཐལ། ཁྱོད་བུམ་པ་རྟག་པ་མ་ཡིན་པར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་
པའི་ཕྱིར། འདོད་ན། བུམ་པས་དག་པའི་ས་ཕྱོགས་ཆོས་ཅན། དེར་ཐལ། དེའི་
ཕྱིར། འདོད་མི་ནུས་ཏེ། བུམ་པ་མེད་པའི་ཕྱིར། རི་བོང་གི་རྭ་རྟག་པ་མ་ཡིན་པ་
ཆོས་ཅན། རི་བོང་རྭ་མི་རྟག་པར་འཛིན་པའི་རྟོག་པའི་ཞེན་ཡུལ་དུ་ཐལ། རི་བོང་རྭ་
མི་རྟག་པར་སྒྲུབ་པའི་བསྒྲུབ་བྱ་ཡིན་པའི་ཕྱིར། འདོད་ན། རྟོག་པ་དེའི་ཞེན་ཡུལ་ཡོད་
པར་ཐལ་ལོ། །ཆོས་དེའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་བསྒྲུབ་བྱ་ཡང་
དག་ཡིན་ན་ཆོས་དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་
དགོས་པར་ཐལ་ལོ། སྒྲ་རྟག་པ་མ་ཡིན་པར་སྒྲུབ་པའི་བསྒྲུབ་བྱ་ཡང་དག་ཡིན་ན། སྒྲ་
མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་དགོས་པའི་ཕྱིར། འདོད་ན། སྒྲ་རྟག་པ་
མ་ཡིན་པ་ཆོས་ཅན། སྐད་ཅིག་མ་མ་ཡིན་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་
བསྒྲུབ་བྱ་ཡང་དག་ཏུ་ཐལ། དེའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་བསྒྲུབ་
བྱ་ཡང་དག་ཡིན་པའི་ཕྱིར། འདོད་ན། སྐད་ཅིག་མ་མ་ཡིན་པ་དེ་སྒྲ་མི་རྟག་པར་སྒྲུབ་
པའི་
འེ་རྟགས་ཡང་དག་ཏུ་ཐལ། དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་
དག་ཡིན་པའི་ཕྱིར། སྒྲ་བུམ་གཉིས་རྟག་པ་མ་ཡིན་པ་ཆོས་ཅན། སྒྲ་བུམ་གཉིས་མི་
~362~

རྟག་པར་སྒྲུབ་དགོས་ཀྱི་ཕྱི་རྒོལ་གྱི་ཚད་མས་མ་གྲུབ་པར་ཐལ། དེ་སྒྲུབ་ཀྱི་གཞན་
དོན་བསྒྲུབ་བྱ་ཡང་དག་ཡིན་པའི་ཕྱིར། འདོད་ན། སྒྲ་བུམ་གཉིས་མི་རྟག་པར་སྒྲུབ་
དགོས་ཀྱི་ཕྱི་རྒོལ་གྱི་ཚད་མས་གྲུབ་པར་ཐལ། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་
གྱི་ཚད་མས་གྲུབ་པ་གང་ཞིག དེའི་ངོར་བྱས་པ་སྒྲ་བུམ་གཉིས་མི་རྟག་པར་སྒྲུབ་པའི་
རྟགས་ཡང་དག་ཡིན་པའི་ཕྱིར། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེས་མི་རྟག་
པའི་རྒྱུ་ཚད་མས་མ་ངེས་པར་ཐལ། རྒྱུ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེས་མི་
རྟག་པའི་རྒྱུ་ཚད་མས་མ་ངེས་པའི་ཕྱིར། དེར་ཐལ། དེས་མི་རྟག་པས་ཁྱད་པར་དུ་
བྱས་པའི་རྒྱུ་ཚད་མས་མ་ངེས་པའི་ཕྱིར། མ་གྲུབ་ན། མི་རྟག་པས་ཁྱད་པར་དུ་བྱས་
པའི་རྒྱུ་ཆོས་ཅན། རྒྱུ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱིས་ཚད་མས་མ་གྲུབ་
པར་ཐལ། རྒྱུ་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར།
འཁོར་གསུམ། སྔ་མའི་རྟགས་གཉིས་ཀྱང་ཁས་བླངས་སོ། །དེ་བཞིན་དུ། མི་རྟག་
པས་ཁྱད་པར་དུ་བྱས་པའི་མིང་ཆོས་ཅན། མིང་མི་རྟག་པར་སྒྲུབ་དགོས་ཀྱི་ཕྱི་རྒོལ་
གྱི་ཚད་མས་མ་གྲུབ་པར་ཐལ། མིང་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་
དག་ཡིན་པའི་ཕྱིར། རྟགས་ཁྱབ་ཁས། འདོད་མི་ནུས་ཏེ། ཕྱི་རྒོལ་དེས་མི་རྟག་པའི་
མིང་ཚད་མས་ངེས་པའི་ཕྱིར། སྒྲས་ཁྱད་པར་དུ་བྱས་པའི་ཤེས་བྱ་ཆོས་ཅན། བསྒྲུབ་
བྱ་ཡང་དག་ཡིན་པར་ཐལ། སྒྲ་ཤེས་བྱར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར།
རྟགས་ཁས། འདོད་ན། མ་ཡིན་པར་ཐལ། ཤེས་བྱ་སྒྲ་ཡིན་པར་བསྒྲུབ་པའི་བསྒྲུབ་
བྱ་ཡིན་པའི་ཕྱིར། དེར་ཐལ། མི་རྟག་པའི་ཁྱད་པར་དུ་བྱས་པའི་སྒྲ་དེ། སྒྲ་མི་རྟག་
པར་སྒྲུབ་པའི་བསྒྲུབ་བྱ་ཡིན་པའི་ཕྱིར། རྟགས་རྣམས་ཁས། མཚོན་བྱས་ཁྱད་པར་
~363·

དུ་བྱས་པའི་སྒྲ་དེ། སྒྲ་མཚོན་བྱར་སྒྲུབ་པའི་བསྒྲུབ་བྱ་མ་ཡིན་པར་ཐལ། དེ་མཚོན་
བྱ་མ་ཡིན་པའི་ཕྱིར། དེར་ཐལ། མི་རྟག་པས་ཁྱད་པར་དུ་བྱས་པའི་སྒྲ་མཚོན་བྱ་མ་
ཡིན་པའི་ཕྱིར། དེར་ཐལ། མི་རྟག་པས་ཁྱད་པར་དུ་བྱས་པའི་མཉན་བྱ་དེ། མི་རྟག་
པས་ཁྱད་པར་དུ་བྱས་པའི་སྒྲའི་མཚན་ཉིད་མ་ཡིན་པའི་ཕྱིར། མ་གྲུབ་ན། མཉན་བྱ་
མི་རྟག་པར་ངེས་ན། སྒྲ་མི་རྟག་པར་ངེས་པའི་དམ་བཅའ་འཐད་པ་འབུད། ཟླ་བ་ཅེས་
པའི་སྒྲས་བརྗོད་རུང་གིས་ཁྱད་པར་དུ་བྱས་པའི་བུམ་པ་ཆོས་ཅན། བརྡའམ་འདོད་
པ་ཙམ་གྱིས་བཞག་པར་ཐལ། བུམ་པ་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་པའི་
བསྒྲུབ་བྱ་ཡང་དག་ཡིན་པའི་ཕྱིར། རྟགས་ཁས། འདོད་ན། བདེན་པར་མེད་པར་ཐལ།
འདོད་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་དང༌། ཐར་ལམ་གསལ་བྱེད་གཉིས་
ལས་དེ་ལྟར་བཤད་པའི་ཕྱིར། འདོད་མི་ནུས་ཏེ། དངོས་པོ་ཡིན་པའི་ཕྱིར། ཚོགས་
པ་བསྒྲུབ་བྱ་ཉིད་ཡིན་ན། ཞེས་སོགས་ཀྱི་ལུང་དོན་མ་གྲུབ་པར་ཐལ། སྔར་གྱི་དམ་
བཅའ་རྣམས་མི་འཐད་པའི་ཕྱིར་ཞེ་ན། མ་ཁྱབ་པར་ཐལ། བསྒྲུབ་བྱའི་སྒྲས་བརྗོད་
རིགས་སུ་མ་བཤད་པའི་ཕྱིར། རྒོལ་བ་དེའི་ངོར། དེ་སྒྲུབ་ཀྱི་གཞན་དོན་བསྒྲུབ་བྱ་
ཡིན་ན། རྒོལ་བ་དེའི་ཚད་མས་མ་གྲུབ་པས་ཁྱབ་བོ་ཞེ་ན། སྒྲ་མི་རྟག་པ་ཆོས་ཅན།
སྒྲ་མི་རྟག་པར་སྒྲུབ་པའི་རྟགས་ཡང་དག་གང་ཟག་གི་བདག་མེད་དུ་སྒྲུབ་དགོས་ཀྱི་ཕྱི་
རྒོལ་དེའི་ཚད་མས་མ་གྲུབ་པར་ཐལ། དེའི་ངོར་སྒྲ་མི་རྟག་པར་སྒྲུབ་པའི་གཞན་དོན་
བསྒྲུབ་བྱ་ཡང་དག་ཡིན་པའི་ཕྱིར། དེ་དེར་ཐལ། རྒོལ་པ་དེའི་ངོར་དེ་སྒྲུབ་ཀྱི་གཞན་
དོན་བསྒྲུབ་བྱ་ཡང་དག་ཡོད་པའི་ཕྱིར། དེར་ཐལ། དེའི་ངོར་དེ་སྒྲུབ་ཀྱི་རྟགས་ཡང་
དག་ཡོད་པའི་ཕྱིར། དེར་ཐལ། དེའི་ངོར་དེ་སྒྲུབ་ཀྱི་གཏན་ཚིགས་ཡང་དག་བདག་
~364~

མེད་དུ་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡོད་པའི་ཕྱིར། རྩ་བར་འདོད་མི་ནུས་
ཏེ། རྒོལ་བ་དེས་སྒྲ་མི་རྟག་པར་སྒྲུབ་པའི་རྟགས་ཡང་དག་ཚད་མས་ངེས་པའི་ཕྱིར།
དཔལ་ལྡན་ཆོས་ཀྱི་གྲགས་པའི་ངོར་སྔ་རྒོལ་ཡང་དག་དང་། ཕྱི་རྒོལ་ཡང་དག་མེད་
པར་ཐལ། དེའི་ངོར་སྒྲུབ་བྱེད་ཡང་དག་དང་བསྒྲུབ་བྱ་ཡང་དག་མེད་པའི་ཕྱིར། རྟགས་
ཁས། འདོད་ན། དེའི་ངོར་རང་གཞན་གྱི་རྒོལ་བ་མེད་པར་ཐལ་ལོ། རྒོལ་བ་དེ་ལ་
བསྒྲུབ་བྱ་ཡང་དག་ཡིན་ན། རྒོལ་བ་དེའི་ཚད་མས་མ་གྲུབ་པས་ཁྱབ་ཅེ་ན། མི་རྟག་
པ་ཆོས་ཅན། ཚུར་མཐོང་གི་ཚད་མས་མ་གྲུབ་པར་ཐལ། ཚུར་མཐོང་ལ་ཁྱོད་བསྒྲུབ་
བྱ་ཡང་དག་ཡིན་པའི་ཕྱིར། དེ་དེར་ཐལ། ཚུར་མཐོང་ལ་མི་རྟག་པ་བསྒྲུབ་བྱ་ཡང་
དག་ཡིན་པའི་ཕྱིར། ཆོས་ཀྱི་གྲགས་པ་ལ་བསྒྲུབ་བྱ་ཡང་དག་མེད་པར་ཐལ། དེ་ལ་
བསྒྲུབ་བྱ་ཡང་དག་ཡིན་ན། དེའི་ཚད་མས་མ་གྲུབ་དགོས་པའི་ཕྱིར། རྟགས་དངོས།
འདོད་ན། ཡོད་པར་ཐལ། དེ་ལ་སྐྱེས་པ་དང་མི་རྟག་པའི་ཚོགས་དོན་བསྒྲུབ་བྱ་ཡང་
དག་ཡིན་པའི་ཕྱིར། དེ་སྒྲུབ་ཀྱི་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་ཕྱི་རྒོལ་གྱི་
ཚད་མས་མ་ངེས་པས་ཁྱབ་པར་འདོད་པ་དང་། ཆོས་དེ་ལ་མངོན་སུམ་ཡིན་ན། ཆོས་དེ་
ལ་ཚད་མ་ཡིན་པས་ཁྱབ་པར་འདོད་པ་ནང་འགལ་ཏེ། འདི་ལྟར་སྒྲ་མི་རྟག་པ་ཆོས་
ཅན། སྒྲ་མི་རྟག་པར་སྒྲུབ་དགོས་ཀྱི་གང་ཟག་གི་ཚད་མས་ངེས་པར་ཐལ། དེའི་རྒྱུད་
ཀྱི་སྒྲ་འཛིན་མངོན་སུམ་དེ་ཁྱོད་ལ་ཚད་མ་ཡིན་པའི་ཕྱིར། རེ་ཞིག་སོང་མོད། དེའི་
རྒྱུད་ཀྱི་སྒྲ་འཛིན་མངོན་སུམ་ཆོས་ཅན། སྒྲའི་མི་རྟག་པ་ལ་ཚད་མར་ཐལ། དེ་ལ་
མངོན་སུམ་ཡིན་པའི་ཕྱིར། ཁྱབ་གསལ་ཁས། རྟགས་གྲུབ་པར་ཐལ། དེ་ཕྱིར་དངོས་
པོ་མཐོང་བ་ཡི། །ཞེས་པའི་དོན་གྲུབ་པའི་ཕྱིར། གཞན་ཡང་།,,:,;ཕྱི་རོལ་དོན་གྱི་ཁྱད་
~365~

པར་དུ་བྱས་པའི་སེམས་ཙམ་པའི་བསྟན་བཅོས་ཆོས་ཅན། སེམས་ཙམ་པའི་ཚད་
མས་མ་གྲུབ་པར་ཐལ། སེམས་ཙམ་པའི་ངོར་བསྒྲུབ་བྱ་ཡང་དག་ཡིན་པའི་ཕྱིར།
རྟགས་ཁྱབ་ཁས། འདོད་ན། སེམས་ཙམ་པས་རྟོགས་པར་ཐལ། དེའི་བསྟན་བཅོས་
ཡིན་པའི་ཕྱིར། གཞན་ཡང་བརྗོད་པར་བྱ་བ་མང་སྟེ། སྔར་གྱི་རིགས་པ་ལ་བརྟགས་
ཏེ་ཁོང་དུ་ཆུད་པར་འགྱུར་རོ། །དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན། དེ་
སྒྲུབ་ཀྱི་སྒྲུབ་བྱེད་དུ་བཀོད་བཞིན་པ་མིན་པ་དགོས་སོ་ཞེ་ན། སྦྱོར་བ་སྐོར་ཅིག་གི་
སྒྲུབ་བྱེད་དུ་བཀོད་བཞིན་པ་ཡིན་ན། སྦྱོར་བ་སྐོར་ཅིག་གི་བསྒྲུབ་བྱ་མ་ཡིན་དགོས་
པར་ཐལ། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་ན། སྒྲ་མི་རྟག་པར་སྒྲུབ་
པའི་སྒྲུབ་བྱེད་མིན་དགོས་པའི་ཕྱིར། འདོད་ན། སྒྲ་མི་རྟག་པ་ཆོས་ཅན། སྒྲ་མི་རྟག་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་བྱེད་དུ་བཀོད་བཞིན་པ་མིན་པར་ཐལ།
སྦྱོར་བ་སྐོར་ཅིག་པོ་དེའི་བསྒྲུབ་བྱ་ཡིན་པའི་ཕྱིར། དེ་སྒྲུབ་ཀྱི་གཞན་དོན་བསྒྲུབ་བྱ་
ཡང་དག་ཡིན་ན་ཚད་མས་མ་བསལ་བ་དགོས་སོ་ཞེ་ན། འཁྲི་ཚུལ་འདི་ལྟར། དོན་
བྱེད་ནུས་ན་མི་རྟག་པས་ཁྱབ་པ་དང༌། ཡོད་པའི་ཚོགས་དོན་ཆོས་ཅན། ཚད་མས་
ཁྱོད་མ་བསལ་བར་ཐལ། གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་པ་
ཁས། འདོད་ན། ཚད་མས་ཁྱོད་གྲུབ་པར་ཐལ། ཚད་མས་ཁྱོད་མ་བསལ་བའི་ཕྱིར།
འདོད་ན། ཁྱོད་ཡོད་པར་ཐལ། ཚད་མས་ཁྱོད་གྲུབ་པ་གང་ཞིག དེ་ཡིན་ན་ཁྱོད་
ཡོད་དགོས་པའི་ཕྱིར། འདོད་ན། ཤེས་བྱ་ཆོས་ཅན། མི་རྟག་པར་ཐལ། ཚད་མས་
དོན་བྱེད་ནུས་པའི་ཕྱིར། འཁོར་གསུམ། སྦྱོར་བ་སྐོར་ཅིག་གི་གཞན་དོན་བསྒྲུབ་བྱ་
ཡང་དག་ཡིན་ན། ཚད་མས་མ་བསལ་བ་དགོས་པར་ཐལ། གཞན་དོན་བསྒྲུབ་བྱ་
~366 ~

ཡང་དག་ཡིན་ན་ཚད་མས་མ་བསལ་བ་དགོས་པའི་ཕྱིར། རྟགས་ཁས། འདོད་ན།
རྗེས་དཔག་ཚད་མ་དེ་རྗེས་དཔག་ཚད་མར་སྒྲུབ་པའི་གཞན་དོན་བསྒྲུབ་བྱ་ཡང་དག་
མ་ཡིན་པར་ཐལ། སྒྲ་མི་རྟག་པར་རྟོགས་པའི་རྗེས་དཔག་ཚད་མ་དེ་གསར་དུ་མི་སླུ་
བའི་རིག་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་
གཞན་དོན་བསྒྲུབ་བྱ་ཡང་དག་མ་ཡིན་པའི་ཕྱིར། མ་གྲུབ་ན། འགྲིག གསར་དུ་མི་
སླུ་བའི་རིག་པའི་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། ཁྱོད་ཡོད་
པར་ཐལ། ཁྱོད་ཚད་མར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། མ་
གྲུབ་ན། འགྲིག སྒྲ་མི་རྟག་པར་རྟོགས་པའི་རྗེས་དཔག་ཚད་མ་ཆོས་ཅན། གསར་
དུ་མི་སླུ་བའི་རིག་པའི་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་ཚད་མར་སྒྲུབ་པའི་
གཞན་དོན་བསྒྲུབ་བྱ་ཡང་དག་ཚད་མས་མ་བསལ་བར་ཐལ། གསར་དུ་མི་སླུ་བའི་
རིག་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མར་སྒྲུབ་པའི་གཞན་
དོན་བསྒྲུབ་བྱ་ཡང་དག་ཡིན་པའི་ཕྱིར། རྟགས་གསལ་དངོས། ཁྱབ་པ་དངོས་དང་
འདྲ། གཞན་ཡང་། ཚད་མས་དམིགས་པའི་རྟགས་ཀྱིས་བུམ་པ་མཚོན་བྱར་སྒབ་
པའི་གཏན་ཚིགས་ཡང་དག་ཡོད་པར་རྟོགས་པའི་རྗེས་དཔག་ཚད་མ་དེ། ཚད་མས་
དམིགས་པའི་རྟགས་ཀྱིས་བུམ་པ་མཚོན་བྱར་སྒྲུབ་པའི་གཏན་ཚིགས་ཡང་དག་ཡོད་
པར་རྟོགས་པའི་རྗེས་དཔག་ཚད་མར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པར་
ཐལ། ཚད་མས་དམིགས་པ་དེ་བུམ་པ་མཚོན་བྱར་སྒྲུབ་པའི་གཏན་ཚིགས་ཡང་དག་
ཡོད་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། འགྲིག  ི་ཚད་མས་
དམིགས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཚད་མ་ཡོད་པར་ཐལ།
~367~

དེའི་རྟགས་ཀྱིས་བུམ་པ་མཚོན་བྱར་སྒྲུབ་པའི་གཏན་ཚིགས་ཡང་དག་ཡོད་པར་རྟོགས་
པའི་རྗེས་དཔག་ཚད་མ་ཡོད་པའི་ཕྱིར། རེ་ཞིག་དེར་ཐལ། དེའི་རྟགས་ཀྱིས་རྗེས་
དཔག་ཚད་མར་སྒྲུབ་པའི་བསྒྲུབ་བྱ་ཡོད་པའི་ཕྱིར། དེར་ཐལ། དེའི་རྟགས་ཀྱིས་
བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་རྗེས་དཔག་ཚད་
མར་སྒྲུབ་པའི་བསྒྲུབ་བྱ་ཡང་དག་ཡོད་པའི་ཕྱིར། དེར་ཐལ། དེའི་རྟགས་ཀྱིས་བུམ་པ་
མཚོན་བྱར་སྒྲུབ་པའི་གཏན་ཚིགས་ཡང་དག་ཡོད་པར་རྟོགས་པའི་རྗེས་དཔག་ཚད་མ་
ཡོད་པའི་ཕྱིར། མ་གྲུབ་ན། དེ་ཆོས་ཅན། ཡོད་པར་ཐལ། ཚད་མས་དམིགས་པའི་
རྟགས་ཀྱིས་བུམ་པ་མཚོན་བྱར་སྒྲུབ་པའི་རྟགས་ཡང་དག་ཡོད་པར་རྟོགས་པའི་རྗེས་
དཔག་ཚད་མར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། འཁོར་
གསུམ། ཚད་མས་དམིགས་པའི་རྟགས་ཀྱིས་བུམ་པ་མཚོན་བྱར་སྒྲུབ་པའི་གཏན་
ཚིགས་ཡང་དག་ཆོས་ཅན། ཁྱོད་ཡོད་པར་ཐལ། ཁྱོད་ཡོད་པར་རྟོགས་པའི་རྗེས་
དཔག་ཚད་མ་ཡོད་པའི་ཕྱིར། རྟགས་དངོས། འདོད་ན། ལྟོ་ལྡིར་བ་ཆོས་ཅན། མཚོན་
བྱར་ཐལ། ཚད་མས་དམིགས་པའི་ཕྱིར། འཁོར་གསུམ། གང་ཟག་གི་བདག་ཏུ་འཛིན་
པའི་རྟོག་པ་ལོག་ཤེས་ཆོས་ཅན། ཁྱོད་ལ་ཚད་མས་མི་གནོད་པར་ཐལ། ཁྱོད་གཞན་
དོན་བསྒྲུབ་བྱ་ཡང་དག་ཡིན་པའི་ཕྱིར་ཏེ། གང་ཟག་གི་བདག་འཛིན་རྟོག་པ་ལོག་ཤེས་
སུ་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། རྩ་ཁྱབ་ཁས། འདོད་ན།
ཁྱོད་ལ་ཚད་མས་གནོད་པར་ཐལ། ཁྱོད་ལ་གང་ཟག་གི་བདག་མེད་རྟོགས་པའི་ཚད་
མས་གནོད་པའི་ཕྱིར་ཏེ། ཁྱོད་གང་ཟག་གི་བདག་འཛིན་ཡིན་པའི་ཕྱིར། ཞེས་པ་
རྣམས་ནི་འཁྲི་ཚུལ་ཙམ་ཡིན་ལ། འདི་ལྟར་ཡང་བརྗོད་དེ། དམ་བཅའ་ཡང་དག་ཡིན་
~368~

ན། རང་གི་ཞེན་དོན་ཚད་མས་གྲུབ་མི་དགོས་པར་ཐལ། ལུང་རྣམ་དག་ཡིན་ན། རང་
གི་བསྟན་བྱའི་གཙོ་བོ་ལ་ཚད་མས་མི་གནོད་པས་མ་ཁྱབ་པའི་ཕྱིར། མ་གྲུབ་ན། གང་
ཟག་གི་བདག་འཛིན་ལ་ཚད་མས་གནོད་པ་འབུད། རྗེས་དཔག་གི་གཞལ་བྱ་ལ་ཡོད་
པས་མ་ཁྱབ་པར་ཐལ། བསྒྲུབ་བྱ་ཡང་དག་ལ་ཡོད་པས་མ་ཁྱབ་པའི་ཕྱིར། འདོད་ན།
རྗེས་དཔག་ལོག་ཤེས་སུ་ཐལ། འདོད་པའི་ཕྱིར། སྦྱོར་བ་འགོད་ཚུལ་མཁས་པའི་
དབང་པོ་ཁ་ཅིག གཞན་དོན་བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་ངོ་བོ་ལ་
སོགས་པའི་ཚིག་དང་པོ་བཞི་སྨོས་པ་ཆོས་ཅན། དགོས་པ་ཡོད་དེ། རྣམ་བཅད་དང་
ཡོངས་གཅོད་ཀྱི་དགོས་པ་ཡོད་པའི་ཕྱིར་ཞེས་གསུངས་པ་ནི། འདི་དོན་ཤིན་ཏུ་འགྲིལ་
བའི་ལེགས་བཤད་ཡིན་ལ། གཞན་དག་ཕྲག་དོག་གིས་འགོག་པ་ནི། ཝ་སྐྱེས་སེང་
ཆེན་ལ་འགྲན་པ་དང་མཚུངས་པ་ཁོ་ནའོ། །འཁྲི་ཚུལ་འདི་ལྟར་བརྗོད་དེ། ཚད་མའི་
མཚན་ཉིད་འཆད་པའི་ཚིག་ཟུར་དུ། མི་སླུ་བ་ཞེས་པའི་ཚིག་དང་པོ་སྨོས་པ་ཆོས་
ཅན། དགོས་པ་ཡོད་དེ། རྣམ་བཅད་ཡོངས་གཅོད་ཀྱི་དགོས་པ་ཡོད་པའི་ཕྱིར་ཞེས་
པ་ཚད་མ་སླུ་མེད་ཅན་ཤེས་པ། ཞེས་པའི་དོན་སྐྱོར་རྣམ་དག་ཏུ་ཐལ། སྔར་གྱི་སྐྱོར་
བ་འཐད་པའི་ཕྱིར། འདོད་མི་ནུས་པར་ཐལ། དེ་ལྟར་རྒྱ་བོད་ཀྱི་མཁས་པ་སུས་ཀྱང་
མ་བཤད་ཅིང་རང་ཉིད་ཀྱང་མི་བཞེད་པའི་ཕྱིར་རོ། ། ༈ དེ་ནི་ལྟོས་ནས་ཆོས་དག་
དང་། ཞེས་སོགས་ཀྱི་སྐབས་སུ། འགལ་རྟགས་ཀྱི་མཚན་ཉིད། དེ་སྒྲུབ་ཀྱི་ཕྱོགས་
ཆོས་གང་ཞིག དེ་སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་ངེས་པ་དང༌། ཁྱོད་དེ་སྒྲུབ་ཀྱི་
ཕྱོགས་ཆོས་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་
པ་དང་། ༧༣དེ་གང་ཞིག ཁྱོད་ཀྱི་རྟགས་ཀྱིས་དེ་སྒྲབ་ཀྱི་ཁྱབ་པའི་ཚུལ་གཉིས་ཕྱིན་ཅི་
~369 ~

ལོག་ཏུ་ངེས་པ་དང་། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པ་དང་། དེ་སྒྲུབ་ཀྱི་བསྒྲུབ་
བྱ་ཕྱིན་ཅི་ལོག་ཏུ་སྒྲུབ་པའི་ཚུལ་གསུམ་དུ་དམིགས་པ་དང་། དེ་སྒྲུབ་ཀྱི་ཕྱོགས་ཆོས་
ཅན་གྱི་རྟགས་ལྟར་སྣང་གང་ཞིག དེ་སྒྲུབ་ཀྱི་མ་ངེས་པའི་གཏན་ཚིགས་མིན་པ་ཞེས་
ཟེར་ན་ཚད་མ་ཆོས་ཅན། གསར་དུ་མི་སླུ་བའི་རིག་པ་རྟག་དངོས་སུ་སྒྲུབ་པའི་འགལ་
རྟགས་སུ་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་
ངེས་པའི་ཕྱིར། འདོད་ན། མིན་པར་ཐལ། དེ་སྒྲུབ་ཀྱི་ཐུན་མོང་མིན་པའི་མ་ངེས་པའི་
གཏན་ཚིགས་ཡིན་པའི་ཕྱིར། ཡང་གསར་དུ་མི་སླུ་བའི་རིག་པ་ཆོས་ཅན། ཚད་མ་
རྟག་དངོས་སུ་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། དེ་དེར་ཐལ།
གསར་དུ་མི་སླུ་བའི་རིག་པས་ཚད་མ་རྟག་དངོས་སུ་སྒྲུབ་པའི་རྗེས་ཁྱབ་ཕྱིན་ཅི་ལོག་
ཏུ་རྟོགས་པའི་ཕྱིར་ཏེ། དེས་དེ་མེད་པར་རྟོགས་པའི་ཕྱིར། ལོག་ཤེས་ཆོས་ཅན།
རྟག་འཛིན་རྟོག་པ་རྟག་པར་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་
ན། དེ་ཆོས་ཅན། སྒྲ་རྟག་འཛིན་གྱི་རྟོག་པ་རྟག་པར་སྒྲུབ་པའི་རྗེས་ཁྱབ་མེད་པར་
རྟོགས་པ་ཡིན་པར་ཐལ། ཁྱོད་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པ་ནི་
གང་ཞིག ངེས་ན་དེ་ལྟར་རྟོགས་དགོས་པའི་ཕྱིར། ཁ་ཅིག་ན་རེ། བྱས་པ་ཆོས་ཅན།
སྒྲ་རྟག་པར་སྒྲུབ་པའི་མཚན་ཉིད་གསུམ་པ་དེ་ཡིན་པར་ཐལ། དེ་སྒྲུབ་ཀྱི་འགལ་རྟགས་
ཡིན་པའི་ཕྱིར། འདོད་ན། རྟག་པ་མ་ཡིན་ན། བྱས་པ་མིན་པས་ཁྱབ་པ་ཕྱིན་ཅི་ལོག་
ཏུ་ངེས་པར་ཐལ། འདོད་པའི་ཕྱིར། འདོད་ན། རྟག་པ་མིན་ན། བྱས་པ་ཡིན་པས་ཁྱབ་
པ་རྣལ་མར་ངེས་པར་ཐལ། འདོད་པའི་ཕྱིར། འདོད་ན། རི་བོང་གི་རྭ་ཆོས་ཅན། བྱས་
-370 ~

པར་ཐལ། རྟག་པ་མིན་པའི་ཕྱིར་ཞེ་ན། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་
རྟག་པ་མ་ཡིན་པར་སྒྲུབ་པའི་ལྡོག་ཁྱབ་རྣལ་མར་མ་ངེས་པར་ཐལ། ཁྱོད་ཀྱི་རྟགས་
ཀྱིས་སྒྲ་རྟག་པར་སྒྲུབ་པའི་ལྡོག་ཁྱབ་ཕྱིན་ཅི་ལོག་ཏུ་མ་ངེས་པའི་ཕྱིར། འདོད་ན།
རྗེས་འགྲོ་རྐྱང་པ་ཅན་གྱི་རྟགས་ཡང་དག་ཡོད་པར་ཐལ། འདོད་པའི་ཕྱིར། རྟག་པ་
མིན་ན་བྱས་པ་མིན་པས་ཁྱབ་པ་དེ། བྱས་པའི་རྟགས་ཀྱིས་སྒྲ་རྟག་པར་སྒྲུབ་པའི་ལྡོག་
ཁྱབ་ཡིན་པར་ཐལ། སྦྱོར་བ་སྐོར་ཅིག་པོ་དེའི་ལྡོག་ཁྱབ་ཕྱིན་ཅི་ལོག་ཏུ་ངེས་ན། རྟག་
པ་མིན་ན། བྱས་པ་ཡིན་པས་ཁྱབ་པ་ཕྱིན་ཅི་ལོག་ཏུ་ངེས་དགོས་པའི་ཕྱིར། རྟགས་
དངོས། རྟག་ན་མ་བྱས་པའི་ཁྱབ་པ་དེ། བྱས་པའི་རྟགས་ཀྱིས་སྒྲ་རྟག་པ་
པ་
་འདོད་པའི་ཕྱིར། འདོད་ན། ཤེས་བྱ་
ཆོས་ཅན། རྟག་པ་མ་ཡིན་པར་ཐལ། རྟག་ན་མ་བྱས་པས་ཁྱབ་པའི་ཕྱིར། བཏགས་
ཡོད་ཆོས་གསུམ་ཚང་བ་ཆོས་ཅན། མཚོན་བྱ་མིན་པ་མཚོན་བྱ་མ་ཡིན་པར་སྒྲུབ་
པའི་འགལ་རྟགས་སུ་ཐལ། མཚོན་བྱ་མ་ཡིན་པ་མཚོན་བྱ་ཡིན་པར་སྒྲུབ་པའི་རྟགས་
ཡང་དག་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་སྒྲུབ་ཀྱི་མ་གྲུབ་པའི་
གཏན་ཚིགས་ཡིན་པའི་ཕྱིར། སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཅན་
གྱི་གཏན་ཚིགས་ལྟར་སྣང་གང་ཞིག སྒྲ་མི་རྟག་པར་སྒྲུབ་པར་བྱེད་པའི་མ་ངེས་པའི་
གཏན་ཚིགས་ཡིན་པ་ཆོས་ཅན། བྱས་པ་ཁྱོད་མིན་པར་ཐལ། བྱས་པ་ཁྱོད་ཡིན་པ་
མ་ཡིན་པའི་ཕྱིར། མ་གྲུབ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་
ཕྱོགས་ཆོས་ཅན་གྱི་གཏན་ཚིགས་ལྟར་སྣང་གང་ཞིག སྒྲ་མི་རྟག་པར་སྒྲུབ་པར་བྱེད་
པའི་མ་ངེས་པའི་གཏན་ཚིགས་མ་ཡིན་པ་མིན་པར་ཐལ། སྒྲ་མི་རྟག་པར་སྒྲུབ་པར་
~371 ~

བྱེད་པའི་འགལ་རྟགས་མ་ཡིན་པའི་ཕྱིར། ཁྱབ་གསལ་སྔ་མའི་རྩ་རྟགས་དང་བཅས་
པ་ཁས་བླངས་སོ། །བུམ་པ་ཆོས་ཅན། གསེར་བུམ་ཡོད་མེད་གང་རུང་མ་ཡིན་པར་
སྒྲུབ་པའི་འགལ་རྟགས་སུ་ཐལ། དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ལྟར་
སྣང་གང་ཞིག དེ་སྒྲུབ་ཀྱི་མ་ངེས་པའི་གཏན་ཚིགས་མ་ཡིན་པའི་ཕྱིར། དེ་སྒྲུབ་ཀྱི་
མ་ངེས་པའི་གཏན་ཚིགས་མ་ཡིན་པར་ཐལ། དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་
པའི་གཏན་ཚིགས་ཀྱང་མིན། ཐུན་མོང་བའི་མ་ངེས་པའི་གཏན་ཚིགས་ཀྱང་མ་ཡིན་
པའི་ཕྱིར། དང་པོ་གྲུབ་པར་ཐལ། དེ་གསེར་བུམ་གྱི་སྤྱི་ཡིན་པའི་ཕྱིར། རྟགས་གཉིས་
པ་གྲུབ་པར་ཐལ། དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་ཀྱང་མིན། ལྷག་ལྡན་
གྱི་གཏན་ཚིགས་ཀྱང་མ་ཡིན་པའི་ཕྱིར། རྟགས་དང་པོ་གྲུབ་པར་ཐལ། དེ་གསེར་
བུམ་ཡོད་མེད་གང་རུང་དུ་སྒྲུབ་པའི་དངོས་མ་ངེས་ཀྱི་གཏན་ཚིགས་མ་ཡིན་པའི་ཕྱིར།
དེ་དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་མ་ཡིན་པར་ཐལ། དེ་དེ་ལྟར་གྲུབ་པའི་
མཐུན་ཕྱོགས་ཁོ་ན་ལ་ཡོད་མི་མཐུན་ཕྱོགས་ལ་མེད་པའི་ཕྱིར། བུམ་པ་དེ་གསེར་
བུམ་ཡོད་མེད་གང་རུང་མ་ཡིན་པར་སྒྲུབ་པའི་ལྷག་ལྡན་གྱི་གཏན་ཚིགས་མ་ཡིན་པར་
ཐལ། དེ་དེ་ལྟར་སྒྲུབ་པའི་ཡང་དག་ལྷག་ལྡན་གྱི་མ་ངེས་པའི་གཏན་ཚིགས་ཀྱང་མ་
ཡིན། དེ་ལྟར་སྒྲུབ་པའི་འགལ་བ་ལྷག་ལྡན་གྱི་གཏན་ཚིགས་ཀྱང་མ་ཡིན་པའི་ཕྱིར།
དེར་ཐལ། དེ་དེ་ལྟར་སྒྲུབ་པའི་མཐུན་ཕྱོགས་ཁོ་ན་ལ་གཏན་ནས་མེད་ཅིང༌། མི་
མཐུན་ཕྱོགས་ཁོ་ན་ལ་ཡོད་པའི་ཕྱིར། རྩ་བར་འདོད་ན། བུམ་པ་ཆོས་ཅན། གསེར་
བུམ་ཡོད་མེད་གང་རུང་ཡིན་པར་སྒྲུབ་པའི་རྟགས་ཡང་དག་ཏུ་ཐལ། གསེར་བུམ་
ཡོད་མེད་གང་རུང་མ་ཡིན་པར་སྒྲུབ་པའི་འགལ་རྟགས་ཡིན་པའི་ཕྱིར། འདོད་ན། དེ་
~372 ~

སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཚད་མས་ངེས་
པའི་གང་ཟག་ཡིན་ན། དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་དགོས་
པའི་ཕྱིར་ཏེ། དེ་ཡིན་ན་ཡོད་མེད་དངོས་འགལ་དུ་ངེས་ཤིང་། གསེར་བུམ་ལ་བློ་ཁ་
ཕྱོགས་པའི་གང་ཟག་ཡིན་དགོས། ཡོད་མེད་དངོས་འགལ་དུ་ངེས་ཤིང་། གསེར་
བུམ་ལ་བློ་ཁ་ཕྱོགས་པའི་གང་ཟག་ཡིན་ན། གསེར་བུམ་ཡོད་མེད་གང་རུང་དུ་ངེས་
པའི་གང་ཟག་ཡིན་དགོས་པའི་ཕྱིར། བུམ་པ་དེ་གསེར་བུམ་ཡོད་མེད་གང་རུང་དུ་
སྒྲུབ་པའི་ཕྱོགས་ཆོས་མིན་ཞེ་ན། དེ་དེ་ཡིན་པར་ཐལ། བུམ་པ་ཚད་མས་ངེས་པའི་
གང་ཟག་ཡིན་ན། བུམ་པ་ཡོད་མེད་གང་རུང་དུ་ཚད་མས་ངེས་པའི་གང་ཟག་ཡིན་མི་
དགོས་པའི་ཕྱིར། དེར་ཐལ། ཡོད་མིན་མེད་མིན་གྱི་ལྟ་བ་ལ་གནས་པའི་གང་ཟག་གི་
རྒྱུད་ལ་བུམ་འཛིན་དབང་པོའི་མངོན་སུམ་ཚད་མ་ཡོད། དེ་བཞིན་དུ་བྱས་པའི་རྒྱུ་དེ་
བྱས་པའི་ཉེར་ལེན་རྟག་པར་སྒྲུབ་པའི་འགལ་རྟགས་སུ་ཐལ་བ་དང༌། བུ་རམ་གྱི་རོ་ད་
ལྟར་བ་དེ། ཁ་ནང་བུ་རམ་གོང་བུའི་སྟེང་དུ་བུར་གཟུགས་མེད་པར་སྒྲུབ་པའི་འགལ་
རྟགས་སུ་ཐལ་བ་སོགས་ཀྱི་གནོད་བྱེད་བརྗོད་ཚུལ་སྔར་གྱི་འགལ་རྟགས་ཀྱི་མཚན་
ཉིད་དང་། མ་ངེས་པའི་གཏན་ཚིགས་ཀྱི་རྣམ་གཞག་ཕལ་ཆེར་ནང་འགལ་འབྱུང་བར་
སྣང་བས་ཞིབ་ཏུ་བརྟགས་ཏེ་ཤེས་པར་བྱའོ། །དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་
ཀྱི་རྟགས་ཀྱིས་རྗེས་ཁྱབ་ཕྱིན་ཅི་ལོག་ཏུ་ངེས་པ། །ཁྱོད་དེ་ལྟར་སྒྲུབ་པའི་འགལ་རྟགས་
ཡིན་པའི་མཚན་ཉིད། ཆོས་དེ་གཞི་དེ་ཡིན་པར་སྒྲུབ་པའི་ཕྱོགས་ཆོས་གང་ཞིག ཆོས་
དེ་གཞི་དེ་མ་ཡིན་པར་སྒྲུབ་པའི་རྗེས་ཁྱབ་ཏུ་དམིགས་པ། ཆོས་དེ་གཞི་དེ་ཡིན་པར་
སྒྲུབ་པའི་འགལ་རྟགས་ཀྱི་མཚན་ཉིད་ཅེ་ན། མི་འཇིག་པའི་ཆོས་སྒྲ་རྟག་པར་སྒྲུབ་
~373 ~

པའི་རྗེས་ཁྱབ་ཏུ་འདོད་པ་དང་ནང་འགལ་ཏེ། བྱས་པའི་རྒྱུ་དེ། བྱས་པའི་ཉེར་ལེན་
རྟག་མི་རྟག་གང་རུང་ཡིན་པར་སྒྲུབ་པའི་རྗེས་ཁྱབ་དང༌། མཉན་བྱ་དེ་སྒྲའི་ལྡོག་པས་
ཁྱད་པར་དུ་བྱས་པའི་སྒྲ་མི་རྟག་པར་སྒྲུབ་པའི་རྗེས་ཁྱབ་ཏུ་ཐལ། དམ་བཅའ་གཉིས་
པ་རིགས་པའི་ཕྱིར། འདོད་ན། མཉན་བྱ་དེ། སྒྲའི་ལྡོག་པས་ཁྱད་པར་དུ་བྱས་པའི་
སྒྲ་རྟག་པར་སྒྲུབ་པའི་འགལ་རྟགས་དང༌། མི་རྟག་པར་སྒྲུབ་པའི་རྟགས་ཡང་དག་ཏུ་
ཐལ། འདོད་པའི་ཕྱིར། འདོད་ན། མཉན་བྱ་སྒྲ་རྟག་པར་སྒྲུབ་པའི་འགལ་རྟགས་དང༌།
མི་རྟག་པར་སྒྲུབ་པའི་རྟགས་ཡང་དག་ཏུ་ཐལ། འདོད་པའི་ཕྱིར། སྔ་མ་ལ་ཡང་། བྱས་
པའི་རྒྱུ་བྱས་པའི་ཉེར་ལེན་རྟག་པར་སྒྲུབ་པའི་འགལ་རྟགས་དང་། མི་རྟག་པར་སྒྲུབ་
པའི་རྟགས་ཡང་དག་ཏུ་ཐལ། བྱས་པའི་རྒྱུ་དེ། བྱས་པའི་ཉེར་ལེན་རྟག་མི་རྟག་གང་
རུང་ཡིན་པར་སྒྲུབ་པའི་རྗེས་ཁྱབ་ཡིན་པའི་ཕྱིར། བྱས་པ་ཆོས་ཅན། ཁྱོད་སྒྲ་མི་རྟག་
པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡོད་པར་རྟོགས་པའི་
ཚད་མ་རྟག་པར་སྒྲུབ་པའི་ཕྱོགས་ཆོས་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་ཕྱིན་ཅི་ལོག་ཏུ་ངེས་པར་ཐལ། ཁྱོད་བྱས་པ་དང་གཅིག་ཡིན་པའི་ཕྱིར། འདོད་ན་
འགྲིག བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་
པའི་གཏན་ཚིགས་ཡོད་པར་རྟོགས་པའི་ཚད་མ་ཆོས་ཅན། བྱས་པ་དེ་ཁྱོད་རྟག་པར་
སྒྲུབ་པའི་འགལ་རྟགས་མ་ཡིན་པར་ཐལ། ཁྱོད་མེད་པའི་ཕྱིར། འདོད་ན་འགྲིག བྱས་
པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཐུན་མོང་མིན་པའི་
མ་ངེས་པའི་གཏན་ཚིགས་ཡོད་པར་རྟོགས་པའི་ཚད་མ་རྟག་པར་སྒྲུབ་པའི་འགལ་རྟགས་
སུ་ཐལ། ཁྱོད་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་
~374~

ཡོད་པར་རྟོགས་པའི་ཚད་མ་རྟག་པར་སྒྲུབ་པའི་ཕྱོགས་ཆོས་གང་ཞིག ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པའི་ཕྱིར། འཁོར་གསུམ། ཆོས་
དེ་གཞི་དེར་སྒྲུབ་པའི་ཕྱོགས་ཆོས་ཡོད་ན། ཆོས་དེ་གཞི་དེ་མ་ཡིན་པར་སྒྲུབ་པའི་
རྗེས་ཁྱབ་ཡོད་དགོས་པར་ཐལ། མཚན་ཉིད་གཉིས་པ་འཐད་པའི་ཕྱིར། འདོད་ན།
བུམ་པ་ཤེས་བྱ་མ་ཡིན་པར་སྒྲུབ་པའི་རྗེས་ཁྱབ་ཡོད་པར་ཐལ། བུམ་པ་ཤེས་བྱ་ཡིན་
པར་སྒྲུབ་པའི་ཕྱོགས་ཆོས་ཡོད་པའི་ཕྱིར། ཁྱབ་པ་ཁས་སོ། །གྲངས་ཅན་གྱིས་སངས་
རྒྱས་པའི་ངོར་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་
པའི་ཕྱིར་ཞེས་བཀོད་པའི་ཚེ། གདགས་གཞི་དང་བཅས་ཏེ་ཤེས་བྱ་ཉི་ཤུ་རྩ་བཞི་
འདུས་བསགས་ཀྱི་རྟགས་ཀྱིས་མིག་སོགས་གཞན་དོན་བྱེད་པར་སྒྲུབ་པའི་ཤེས་འདོད་
ཆོས་ཅན་སྐྱོན་མེད་ཡིན་ཞིང་། འདུས་ཞིང་བསགས་པ་དེ་མིག་སོགས་གཞན་དོན་
བྱེད་པར་སྒྲུབ་པའི་འགལ་རྟགས་ཡིན་ཏེ། དེ་དེ་སྒྲུབ་ཀྱི་ཞེ་འདོད་ཀྱི་འགལ་རྟགས་ཡིན་
པའི་ཕྱིར་ཏེ། དེ་མིག་སོགས་གང་ཟག་གི་བདག་གི་དོན་བྱེད་པར་སྒྲུབ་པའི་འགལ་
རྟགས་ཡིན་པའི་ཕྱིར། ཁྱབ་སྟེ། མིག་སོགས་གང་ཟག་གི་བདག་གི་དོན་བྱེད་པ་དེ་
གྲངས་ཅན་གྱི་འདོད་ཡུལ་གྱི་བསྒྲུབ་བྱ་ཡིན་པའི་ཕྱིར་ཞེ་ན། གདགས་གཞི་དང་བཅས་
ཏེ་ཤེས་བྱ་ཉི་ཤུ་རྩ་བཞི་པོ་དེ་འདུས་བསགས་ཡིན་པར་གྲངས་ཅན་གྱི་ཚད་མས་ངེས་པར་
ཐལ། གྲངས་ཅན་གྱིས་སངས་རྒྱས་པའི་ངོར་མིག་སོགས་གཞན་དོན་བྱེད་པར་སྒྲུབ་
པ་ལ་འདུས་བསགས་རྟགས་སུ་བཀོད་པའི་ཚེ། གདགས་གཞི་དང་བཅས་ཏེ་ཤེས་བྱ་
ཉི་ཤུ་རྩ་བཞི་པོ་དེ་འདུས་བསགས་ཀྱི་རྟགས་ཀྱིས་མིག་སོགས་གཞན་དོན་བྱེད་པར་
སྒྲུབ་པའི་ཤེས་འདོད་ཆོས་ཅན་སྐྱོན་མེད་དེ་ཡིན་པ་གང་ཞིག་འདུས་བསགས་ཀྱི་
~375 ~

རྟགས་ཀྱིས་མིག་སོགས་གཞན་དོན་བྱེད་པར་སྒྲུབ་པའི་ཕྱོགས་ཆོས་གྲངས་ཅན་གྱིས་
ཚད་མས་ངེས་པའི་ཕྱིར། རྟགས་རྣམས་ཁས། འདོད་མི་ནུས་པར་ཐལ། གདགས་
གཞི་དང་བཅས་ཏེ་ཤེས་བྱ་ཉི་ཤུ་རྩ་བཞི་པོ་དེ། རྡུལ་འདུས་ཤིང་བསགས་པ་མ་ཡིན་
པ་གང་ཞིག དེ་རྣམས་སྐད་ཅིག་མ་དུ་མ་འདུས་ཤིང་བསགས་པར་གྲངས་ཅན་གྱི་
ཚད་མས་མ་ངེས་པའི་ཕྱིར། རྟགས་དང་པོ་གྲུབ་པར་ཐལ། བློ་འམ་ཆེན་པོའི་གདགས་
གཞི་བེམ་པོ་མ་ཡིན་པའི་ཕྱིར་ཏེ། གཟུང་རྣམ་བེམ་པོ་མ་ཡིན་པའི་ཕྱིར། རྟགས་
གཉིས་པ་གྲུབ་པར་ཐལ། གྲངས་ཅན་གྱིས་སྒྲ་སྐད་ཅིག་མར་ཚད་མས་མ་ངེས་པའི་
ཕྱིར། གྲངས་ཅན་པས་སངས་རྒྱས་པ་ལ་བཀོད་པའི་སྔར་གྱི་སྦྱོར་བ་དེ་ཆོས་ཅན།
ཁྱོད་ཀྱི་ཁྱབ་པ་ཕྱིན་ཅི་ལོག་ཏུ་ངེས་པར་ཐལ། ཁྱོད་འགལ་རྟགས་ཀྱི་སྦྱོར་བ་ཡིན་
པའི་ཕྱིར། འདོད་ན། དེ་མ་ངེས་པར་ཐལ། ཁྱོད་གྲངས་ཅན་གྱི་ཟོལ་སྦྱོར་ཡིན་པའི་
ཕྱིར། རྟགས་དེ་གྲུབ་པར་ཐལ། བུམ་པ་ཆོས་ཅན། ལུས་སེམས་ཆ་མེད་རྫས་གཅིག་
པའི་སྐྱེས་བུའི་ལུས་ཀྱི་གཉིས་བཅས་དང་། བུམ་པའི་གཉིས་བཅས་གང་རུང་ཡིན་ཏེ།
ཨུཏྤལ་མ་ཡིན་པའི་དངོས་པོ་ཡིན་པའི་ཕྱིར། དཔེར་ན། བུམ་ལྡན་གྱི་རྩིག་པ་བཞིན་
ཞེས་བཀོད་པའི་རྒྱང་འཕེན་གྱི་སྦྱོར་བ་དེ་རྒྱང་འཕེན་གྱི་ཟོལ་སྦྱོར་ཡིན་པའི་ཕྱིར། དེར་
ཐལ། དེ་རྒྱང་འཕེན་གྱི་གཉིས་བཅས་ཀྱི་སྦྱོར་བ་ཡིན་པའི་ཕྱིར། དེར་ཐལ། དེ་ལྟར་
རིགས་པས་གྲུབ་ཅིང་། སྔ་རྒོལ་གཞན་དག་གིས་ཀྱང་ཁས་བླངས་པའི་ཕྱིར། གྲངས་
ཅན་གྱིས་སངས་རྒྱས་པའི་ངོར་མིག་སོགས་གཞན་དོན་བྱེད་པར་སྒྲུབ་པ་ལ་འདུས་
བསགས་རྟགས་སུ་བཀོད་པའི་ཚེ་མིག་སོགས་ལས་གཞན་དེ་གང་ཟག་གི་བདག་ཡིན་
པར་གྲངས་ཅན་ཞེ་བས་འདོད་པར་ཐལ། མིག་སོགས་གདགས་གཞི་དང་བཅས་ཏེ་
~376 ~

ཤེས་བྱ་ཉི་ཤུ་རྩ་བཞི་པོ་དེ། སྦྱོར་བ་སྐོར་ཅིག་པོ་དེའི་ཤེས་འདོད་ཆོས་ཅན་སྐྱོན་མེད་
དུ་གྲངས་ཅན་གྱིས་འདོད་པ་གང་ཞིག གདགས་གཞི་དང་བཅས་ཏེ་ཤེས་བྱ་ཉི་ཤུ་རྩ་
བཞི་པོ་དེ་ལས་གཞན་པའི་ཤེས་བྱ་གང་ཟག་གི་བདག་ཡིན་པར་གྲངས་ཅན་འདོད་པའི་
ཕྱིར། རྟགས་དང་པོ་ཁས། གཉིས་པ་གྲུབ་པར་ཐལ། གྲངས་ཅན་གྱི་ལུགས་ལ་ཤེས་
བྱ་དེ་ལ་ཉི་ཤུ་རྩ་ལྟར་གྲངས་ངེས་པར་འདོད་པའི་ཕྱིར། རྩ་བར་འདོད་ན། མིག་སོགས་
གཞན་དོན་བྱེད་པ་དེ་མིག་སོགས་གང་ཟག་གི་བདག་གི་དོན་བྱེད་པ་ཡིན་པར་གྲངས་
ཅན་ཞེ་བས་འདོད་པར་ཐལ། འདོད་པའི་ཕྱིར། འདོད་ན། མིག་སོགས་གང་ཟག་གི་
དོན་བྱེད་པ་དེ། གྲངས་ཅན་པས་སངས་རྒྱས་པ་ལ་བཀོད་པའི་སྔར་གྱི་སྦྱོར་བ་དེའི་
སྒྲས་ཟིན་གྱི་འདོད་ཡུལ་གྱི་བསྒྲུབ་བྱ་ཡིན་པར་ཐལ། འདོད་པའི་ཕྱིར། འདོད་ན།
སྦྱོར་བ་དེའི་སྒྲས་ཟིན་གྱི་ཁྱབ་པ་ཕྱིན་ཅི་ལོག་ཏུ་ངེས་པར་ཐལ། འདོད་པའི་ཕྱིར།
འདོད་ན། མིག་སོགས་ཆོས་ཅན། གཞན་དོན་མི་བྱེད་པར་ཐལ། འདུས་བསགས་
ཡིན་པའི་ཕྱིར། འཁོར་གསུམ་གྲངས་ཅན་གྱིས་སངས་རྒྱས་པའི་ངོར་དེ་ལྟར་བཀོད་
པའི་ཚེ། འདུས་ཤིང་བསགས་པ་དེ་གདགས་གཞི་དང་བཅས་ཏེ་ཤེས་བྱ་ཉི་ཤུ་རྩ་བཞི་
གཞན་དོན་བྱེད་པར་སྒྲུབ་པའི་སྒྲས་ཟིན་གྱི་འགལ་རྟགས་སུ་ཐལ། གདགས་གཞི་དང་
བཅས་པའི་ཤེས་བྱ་ཉི་ཤུ་རྩ་བཞི་པོ་དེ་གང་ཟག་གི་བདག་གི་དོན་བྱེད་པ་སྦྱོར་བ་དེའི་
སྒྲས་ཟིན་གྱི་བསྒྲུབ་བྱ་ཡིན་པར་གྲངས་ཅན་འདོད་པའི་ཕྱིར། ཁྱབ་གསལ་ཁས།
རྟགས་རེ་ཞིག་སོང་། དེར་ཐལ། གདགས་གཞི་དང་བཅས་དེ་ཤེས་བྱ་ཉི་ཤུ་རྩ་བཞི་
པོ་དེ་རང་ལས་གཞན་པའི་དོན་བྱེད་པ་ནི། དེ་རྣམས་ཀྱིས་གང་ཟག་གི་བདག་གི་དོན་
བྱེད་པ་ཡིན་པར་གྲངས་ཅན་འདོད་པའི་ཕྱིར། རྟགས་གསལ་དངོས། གྲངས་ཅན་
~377 ~::

གྱིས་སངས་རྒྱས་པའི་ངོར་མིག་སོགས་ཆོས་ཅན། གཞན་དོན་བྱེད་དེ། འདུས་
བསགས་ཡིན་པའི་ཕྱིར་ཞེས་བཀོད་པའི་ཚེ། གྲངས་ཅན་གྱི་སྦྱོར་བ་དེ་མིག་སོགས་
གཞན་དོན་བྱེད་པར་སྒྲུབ་པའི་སྦྱོར་བ་ཡིན་པར་ཐལ། སྦྱོར་བ་དེ་མིག་སོགས་གང་
ཟག་གི་བདག་གི་དོན་བྱེད་པར་སྒྲུབ་པའི་སྦྱོར་བ་ཡིན་པ་གང་ཞིག མིག་སོགས་ཤེས་
བྱ་ཉི་ཤུ་རྩ་བཞི་ལས་གཞན་པའི་ཤེས་བྱ་དེ་གང་ཟག་གི་བདག་ཡིན་པར་གྲངས་ཅན་
བདེན་ཞེན་གྱིས་འདོད་པའི་ཕྱིར། རྟགས་དང་པོ་དང་རྩ་བའི་གསལ་བ་དངོས། གྲངས་
ཅན་གྱི་མིག་སོགས་གཞན་དོན་བྱེད་པར་སྒྲུབ་པའི་སྦྱོར་བ་མ་བཀོད་པར་ཐལ། དེ་
ལྟར་བཀོད་པའི་སྦྱོར་བ་དེ། མིག་སོགས་གཞན་དོན་བྱེད་པར་སྒྲུབ་པའི་སྦྱོར་བ་མ་
ཡིན་པའི་ཕྱིར། རྟགས་ཁས། འདོད་ན། དེ་བཀོད་པར་ཐལ། དེ་ལྟར་བཀོད་པའི་
སྦྱོར་བ་དེ་མིག་སོགས་བདག་དོན་བྱེད་པར་སྒྲུབ་པའི་སྦྱོར་བ་ཡིན་པའི་ཕྱིར། གྲངས་
ཅན་གྱིས་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་
ཕྱིར་ཞེས་བཀོད་པའི་ཚེ་ན་འདུས་བསགས་ཆོས་ཅན། ཁྱོད་མིག་སོགས་གཞན་དོན་
བྱེད་པར་སྒྲུབ་པའི་རྟགས་སུ་བཀོད་པར་ཐལ། ཁྱོད་དེ་སྒྲུབ་ཀྱི་རྟགས་སུ་དངོས་སུ་
བཀོད་པའི་ཕྱིར། ཁྱོད་དེ་སྒྲུབ་ཀྱི་རྟགས་སུ་དངོས་སུ་བཀོད་པར་ཐལ། ཁྱོད་དེ་སྒྲུབ་
ཀྱི་རྟགས་སུ་སྒྲས་ཟིན་ལ་བཀོད་པའི་ཕྱིར་ཏེ། དེ་སྒྲུབ་ཀྱི་སྒྲས་ཟིན་གྱི་རྟགས་སུ་བཀོད་
པའི་ཕྱིར། གསལ་བ་དང་རྟགས་ཕྱི་མ་ཁས། སངས་རྒྱས་པས་དབངཤེས་ཆོས་ཅན།
མྱོང་བྱེད་ཡོད་དེ། དྲན་ཤེས་ཅན་གྱི་ཤེས་པ་ཡིན་པའི་ཕྱིར་ཞེས་བཀོད་པའི་ཚེ། དྲན་
ཤེས་ཅན་གྱི་ཤེས་པ་དེ་དབང་ཤེས་ལ་མྱོང་བྱེད་ཡོད་པར་སྒྲུབ་པའི་རྟགས་སུ་མ་བཀོད་
པར་ཐལ། གྲངས་ཅན་གྱིས་མིག་སོགས་ཆོས་ཅན། གཞན་དོན་བྱེད་དེ། འདུས་
~378~

བསགས་ཡིན་པའི་ཕྱིར་ཞེས་བཀོད་པའི་ཚེ། འདུས་བསགས་དེ་མིག་སོགས་གཞན་
དོན་བྱེད་པར་སྒྲུབ་པའི་རྟགས་སུ་མ་བཀོད་པའི་ཕྱིར། རྟགས་ཁས། སངས་རྒྱས་
པས་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་
ཞེས་བཀོད་པའི་ཚེ། འདུས་བསགས་དེ་སྒྲུབ་ཀྱི་རྟགས་ཡང་དག་ཡིན་པར་ཐལ།
གྲངས་ཅན་གྱིས་དེ་ལྟར་བཀོད་པའི་ཚེ། དེ་དེ་ལྟར་སྒྲུབ་པའི་འགལ་རྟགས་ཡིན་པའི་
ཕྱིར། རྟགས་དངོས། འདོད་ན། དེ་ལྟར་བཀོད་པའི་ཚེ་འདུས་བསགས་ཆོས་ཅན།
མིག་སོགས་གཞན་དོན་བྱེད་པར་སྒྲུབ་པའི་རྟགས་ཡང་དག་མ་ཡིན་པར་ཐལ། མིག་
སོགས་གཞན་དོན་མི་བྱེད་པའི་ཕྱིར། མ་གྲུབ་ན། རེ་ཞིག་སོང༌། གྲངས་ཅན་གྱིས་དེ་
ལྟར་བཀོད་པའི་ཚེ་འདུས་བསགས་ཆོས་ཅན། མིག་སོགས་གཞན་དོན་མི་བྱེད་པར་
ཐལ། མིག་སོགས་གཞན་དོན་མི་བྱེད་པར་སྒྲུབ་པའི་རྟགས་ཡང་དག་ཡིན་པའི་ཕྱིར།
དེར་ཐལ། མིག་སོགས་གཞན་དོན་བྱེད་པར་སྒྲུབ་པའི་འགལ་རྟགས་ཡིན་པའི་ཕྱིར།
རྟགས་རྣམས་དངོས། སྒྲ་མི་རྟག་པར་ཚད་མས་གྲུབ་ཟིན་མ་བརྗེད་པའི་རྒོལ་བའི་ངོར་
སྒྲ་སྒྲ་ཅན།ཆོས་མི་ཅན།། བྱས་པའི་ཕྱིར་ཞེས་བཀོད་པའི་ཚེ། བྱས་པ་དེ་སྒྲུབ་ཀྱི་
ཚུ་
བཀོད་ཕྱོགས་ཆོས་སུ་ཐལ། ཚ། བྱས་པར་སྒྲུབ་ཀྱི་
ཕྱོགས་ཆོས་ཡིན་པའི་ཕྱིར། དེར་ཐལ། གྲངས་ཅན་གྱིས་སངས་རྒྱས་པའི་ངོར་མིག་
སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་ཞེས་བཀོད་
པའི་ཚེ་དེ་ལྟར་སྒྲུབ་པའི་ཕྱོགས་ཆོས་ཡིན་པའི་ཕྱིར། རྟགས་གསལ་རྣམས་ཁས།
གྲངས་ཅན་གྱིས་དེ་ལྟར་བཀོད་པའི་ཚེ། དེ་དེ་སྒྲུབ་ཀྱི་ཕྱོགས་ཆོས་མ་ཡིན་པར་ཐལ།
གྲངས་ཅན་གྱིས་སངས་རྒྱས་པའི་ངོར་བློ་བདེ་ཆོས་ཅན། སེམས་མེད་ཡིན་ཏེ། མི་
~379~

རྟག་པའི་ཕྱིར་ཞེས་བཀོད་པའི་ཚེ། དེ་དེ་ལྟར་སྒྲུབ་པའི་ཕྱོགས་ཆོས་མ་ཡིན་པའི་ཕྱིར།
རྟགས་གསལ་ཁས། གང་ཟག་གི་བདག་ཡོད་མེད་ཐེ་ཚོམ་ཟ་བའི་སངས་རྒྱས་པའི་
གྲུབ་མཐའ་སྨྲ་བ་བཞི་པོ་གང་རུང་ཡོད་པར་ཐལ། གྲངས་ཅན་གྱིས་སངས་རྒྱས་པའི་
ངོར་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་ཞེས་
བཀོད་པའི་ཚེ། དེ་དེ་ལྟར་སྒྲུབ་པའི་ཕྱོགས་ཆོས་ཡིན་ལ། སྒྲ་མི་རྟག་པར་ཚད་མས་
གྲུབ་པའི་གང་ཟག་གི་ངོར། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ། དེ་དེ་
སྒྲུབ་ཀྱི་ཕྱོགས་ཆོས་མ་ཡིན་པའི་ཁྱད་པར་འཐད་པའི་ཕྱིར། རྟགས་ཁས། འདོད་ན།
གྲུབ་མཐའི་རྣམ་བཞག་མ་ཆགས་པའི་རྟགས་ཡིན་ནོ། །མཁས་པའི་དབང་པོ་འགའ་
ཞིག་མིག་གི་སོགས་ཁོངས་ནས་གྲངས་ཅན་འདོད་པའི་བེམ་པོ་ཉི་ཤུ་རྩ་བཞི་འདོན་ལ།
བེམ་པོ་ཉི་ཤུ་རྩ་བཞི་པོ་དེ་སྦྱོར་བ་སྐོར་ཅིག་པོ་དེའི་ཤེས་འདོད་ཆོས་ཅན་སྐྱོན་མེད་
ཡིན་ནོ་ཞེས་གསུངས། མཁས་པ་གཞན་དག མིག་གི་སོགས་ཁོངས་ནས་དབང་པོ་
ལྷག་མ་རྣམས་ཁོ་ན་འཛིན་པ་ཡིན་ནོ། ཞེས་གསུངས། གྲངས་ཅན་གྱིས་ཤེས་བྱ་ཉི་
ཤུ་རྩ་དྲུག་ཁས་ལེན་པར་ཐལ། མིག་གི་སོགས་ཁོང་ནས་བེམ་པོ་ཉི་ཤུ་རྩ་བཞི་འདོན་
པ་རིགས་པའི་ཕྱིར། འདོད་ན། ཤེས་བྱ་ཉི་ཤུ་རྩ་ལྔ་ཁོ་ནའི་གྲངས་ངེས་འདོད་པ་འབུད།
གྲངས་ཅན་འདོད་པའི་མཚན་ཉིད་ལྔ་ལྡན་གྱི་གཙོ་བོ་འདུས་བསགས་སུ་ཐལ། གྲངས་
ཅན་འདོད་པའི་བེམ་པོ་ཉི་ཤུ་རྩ་བཞི་པོ་འདུས་ཤིང་བསགས་པ་ཡིན་པའི་ཕྱིར། རྟགས་
ཁས། འདོད་ན། མཚན་ཉིད་ལྔ་ལྡན་གྱི་གཙོ་བོ་ཡོད་པར་ཐལ་ལོ། །མིག་ཁོ་ན་གྲངས་
ཅན་གྱི་སྦྱོར་བ་དེའི་ཤེས་འདོད་ཆོས་ཅན་ཡིན་པ་ལ་གནོད་བྱེད་མེད་པར་ཐལ། དབང་
པོ་གཟུགས་ཅན་ལྔ་པོ་ཁོ་ན་གྲངས་ཅན་གྱི་སྦྱོར་བ་དེའི་ཤེས་འདོད་ཆོས་ཅན་སྐྱོན་མེད་
~380~

ཡིན་པའི་ཕྱིར། མདོར་ན། གྲངས་ཅན་གྱིས་སངས་རྒྱས་པའི་ངོར་མིག་སོགས་ཆོས་
ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་ཞེས་བཀོད་པའི་ཚེ་སོགས་
ཁོངས་ནས་ཤེས་བྱ་ཉི་ཤུ་རྩ་བཞི་སོགས་འདོན་པ་དང་། འདུས་བསགས་དེ་སྒྲུབ་ཀྱི་
འགལ་རྟགས་སུ་འདོད་པ་དང་། རྒོལ་ཕྱི་རྒོལ་ལ་ལྟོས་ཏེ་མ་གྲུབ་པའི་གཏན་ཚིགས་
ཀྱི་རྣམ་གཞག་གསུངས་པ་སྒྲ་ཇི་བཞིན་དུ་ཞལ་གྱིས་བཞེས་པ་སོགས་ནི་ཤིན་ཏུ་དཀའ་
བར་སྣང་བས་དཔྱད་པར་བྱའོ། །གྲངས་ཅན་གྱིས་དེ་ལྟར་བཀོད་པའི་ཚེ་མིག་སོགས་
ལས་གཞན་གང་ཟག་གི་བདག་ལ་བྱེད་པར་གྲངས་ཅན་གྱི་ཐུན་མོང་མིན་པའི་ལུགས་
ཡིན་པར་ཐལ་ལོ། །མི་འདོད་པ་འམ་འབྲས་མེད་འགྱུར། །ཞེས་སོགས་ཀྱི་དོན་ནི།
མིག་སོགས་གཞན་ཙམ་གྱི་དོན་བྱེད་པར་སྒྲུབ་ན་དགོས་ནུས་མེད་པའི་སྐྱོན་དུ་འགྱུར་
ཞེས་པའོ། །ཙམ་སྒྲའི་དོན་ནི། གྲངས་ཅན་གྱིས་བཏགས་པའི་མིག་སོགས་ལས་
གཞན་འགོག་པའོ། །དེ་སྒྲུབ་ཀྱི་འགལ་རྟགས་ཡིན་ན། དེ་སྒྲུབ་ཀྱི་ཆོས་ཀྱི་ངོ་བོ་སྒྲུབ་
པའི་:
རེ་འགལ་རྟགས་ཡིན་པས་ཁྱབ། དེ་སྒྲུབ་ཀྱི་རྟགས་ཡང་དག་ཡིན་ན་ཡང་། དེ་སྒྲུབ་
ཀྱི་ཆོས་ཀྱི་ངོ་བོ་སྒྲུབ་པའི་རྟགས་ཡང་དག་ཡིན་པས་ཁྱབ་ཅེ་ན། འཁྲི་ཚུལ་འདི་ལྟར།
བྱས་པ་ཆོས་ཅན། རྟག་པ་སྒྲུབ་པའི་འགལ་རྟགས་ཡིན་པར་ཐལ། སྒྲ་རྟག་པར་སྒྲུབ་
པའི་ཆོས་ཀྱི་ངོ་བོ་སྒྲུབ་པའི་འགལ་རྟགས་ཡིན་པའི་ཕྱིར། རྟགས་ཁས། ་གལ་ཏེ་དེ་
དེ་སྒྲུབ་ཀྱི་ཆོས་ཀྱི་ངོ་བོ་སྒྲུབ་པའི་འགལ་རྟགས་ཡིན་པར་ཐལ། དེ་སྒྲའི་སྟེང་དུ་དེ་སྒྲུབ་
ཀྱི་ཆོས་ཀྱི་ངོ་བོ་སྒྲུབ་པའི་འགལ་རྟགས་ཡིན་པའི་ཕྱིར་ཞེ་ན། རྟག་པ་སྒྲུབ་པའི་འགལ་
རྟགས་སུ་ཐལ། སྒྲའི་སྟེང་དུ་རྟག་པ་སྒྲུབ་པའི་འགལ་རྟགས་ཡིན་པའི་ཕྱིར། ཤེས་བྱ་
ཆོས་ཅན།སྒྲ་རྟག་པ་སྒྲུབ་པའི་ཆོས་ཀྱི་ངོ་བོ་ཡིན་པར་ཐལ། རྟག་པ་ཡིན་པའི་ཕྱིར།
~ 381~

མ་ཁྱབ་ན། སྒྲ་རྟག་པར་སྒྲུབ་པའི་འགལ་རྟགས་ཡིན་ན། སྒྲ་རྟག་པར་སྒྲུབ་པའི་ཆོས་
ཀྱི་ངོ་བོ་སྒྲུབ་པའི་འགལ་རྟགས་ཡིན་པར་འབུད། སྐད་ཅིག་མ་མ་ཡིན་པའི་ཆོས་ཆོས་
ཅན། ནམ་མཁའི་སྟེང་དུ་སྒྲ་རྟག་པར་སྒྲུབ་པའི་ཆོས་ཀྱི་ངོ་བོ་སྒྲུབ་པའི་རྟགས་ཡང་དག་
ཡིན་པར་ཐལ། ནམ་མཁའི་སྟེང་དུ་རྟག་པ་སྒྲུབ་པའི་རྟགས་ཡང་དག་ཡིན་པའི་ཕྱིར།
ཁྱབ་པ་ཡོད་པར་ཐལ། སྒྲའི་སྟེང་དུ་རྟག་པ་སྒྲུབ་པའི་འགལ་རྟགས་ཡིན་ན་སྒྲ་རྟག་པར་
སྒྲུབ་པའི་ཆོས་ཀྱི་ངོ་བོ་སྒྲུབ་པའི་འགལ་རྟགས་ཡིན་དགོས་པའི་ཕྱིར་རོ། རྟགས་དང་
རྩ་ཁྱབ་ཁས། འདོད་ན། སྒྲ་རྟག་པར་སྒྲུབ་པའི་ཆོས་ཀྱི་ངོ་བོ་སྒྲུབ་པའི་རྟགས་ཡང་དག་
ཡོད་པར་ཐལ། འདོད་པའི་ཕྱིར། འཁྲི་ཚུལ་ནི། སྒྲ་ཆོས་ཅན། མ་བྱས་པར་ཐལ།
རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གཏན་ཚིགས་གྲུབ་པར་ཐལ། རྟག་པ་
ཐལ་གྱུར་དེའི་གཏན་ཚིགས་ཡིན་པའི་ཕྱིར་ཞེས་བརྗོད་པ་རྣམས་ནི་མཚུངས་པ་ཁོ་ན་
ཡིན་ལ། བུམ་པ་རྟག་པར་དམ་བཅས་པའི་དམ་བཅའི་ཆོས་ཀྱི་ངོ་བོ་ཡོད་པར་ཐལ།
རྟག་པ་དམ་བཅའ་དེའི་ཆོས་ཀྱི་ངོ་བོ་ཡིན་པའི་ཕྱིར། རྟག་པ་ཚད་མས་བསལ་བར་
ཐལ། དམ་བཅའ་དེ་ཆོས་ཀྱི་ངོ་བོ་ཚད་མས་བསལ་བའི་དམ་བཅའ་ཡིན་པའི་ཕྱིར་ཞེས་
སྔར་སུན་འབྱིན་བརྗོད་དོ། དེ་སྒྲུབ་ཀྱི་འགལ་རྟགས་བཞི་བོ་གང་རུང་ཡིན་ན། དེ་
སྒྲུབ་ཀྱི་འགལ་རྟགས་ཡིན་པས་ཁྱབ་བོ་ཞེ་ན། སྒྲ་རྟག་པ་ཆོས་ཅན། སྒྲ་རྟག་སྟེ།
བྱས་པའི་ཕྱིར་ཞེས་རྟགས་སུ་བཀོད་པའི་ཚེ། བྱས་པ་ཆོས་ཅན། དེ་སྒྲུབ་ཀྱི་འགལ་
རྟགས་ཡིན་པར་ཐལ། དེ་སྒྲུབ་ཀྱི་ཆོས་ཀྱི་ངོ་བོ་སྒྲུབ་པའི་འགལ་རྟགས་དང་ཆོས་
ཅན་གྱི་ངོ་བོ་སྒྲུབ་པའི་འགལ་རྟགས་ཡིན་པའི་ཕྱིར་ཏེ། སྒྲ་རྟག་པར་སྒྲུབ་པའི་འགལ་
རྟགས་ཡིན་པའི་ཕྱིར། ཁྱབ་སྟེ། སྒྲ་རྟག་པ་དེ། དེ་སྒྲུབ་ཀྱི་ཆོས་ཀྱི་ངོ་བོ་དང་ཆོས་
~382~

ཅན་གྱི་ངོ་བོ་ཡིན་པའི་ཕྱིར། བྱས་པ་ཆོས་ཅན། བུམ་པ་སྒྲ་རྟག་པ་བུམ་པ་རྟག་པར་
སྒྲུབ་པའི་འགལ་རྟགས་སུ་ཐལ། དེ་སྒྲུབ་ཀྱི་ཆོས་ཀྱི་ཁྱད་པར་སྒྲུབ་པའི་འགལ་རྟགས་
དང་། དེ་སྒྲུབ་ཀྱི་ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་ཡིན་པའི་ཕྱིར་ཏེ། སྒྲ་
རྟག་པར་སྒྲུབ་པའི་འགལ་རྟགས་ཡིན་པའི་ཕྱིར། ཁྱབ་སྟེ། སྒྲ་རྟག་པ་དེ། དེ་སྒྲུབ་ཀྱི་
ཆོས་ཀྱི་ཁྱད་པར་དང་ཆོས་ཅན་གྱི་ཁྱད་པར་དུ་གཟུང་བའི་ཕྱིར། གཞན་ཡང་། དེ་
སྒྲུབ་ཀྱི་ཆོས་ཅན་གྱི་ངོ་བོ་སྒྲུབ་པའི་རྟགས་ཡང་དག་ཡིན་ན། དེ་སྒྲུབ་ཀྱི་འགལ་རྟགས་
མ་ཡིན་པས་ཁྱབ་བོ་ཞེ་ན། བྱས་པ་ཆོས་ཅན། སྒྲ་མི་རྟག་པ་གང་ཟག་གི་བདག་བཅས་
སུ་སྒྲུབ་པའི་འགལ་རྟགས་མ་ཡིན་པར་ཐལ། སྒྲ་མི་རྟག་པ་གང་ཟག་གི་བདག་བཅས་
སུ་སྒྲུབ་པའི་ཆོས་ཅན་གྱི་ངོ་བོ་སྒྲུབ་པའི་རྟགས་ཡང་དག་ཡིན་པའི་ཕྱིར་ཏེ། སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་པའི་ཕྱིར། གཞན་ཡང་། དེ་སྒྲུབ་ཀྱི་ཆོས་ཅན་གྱི་
ངོ་བོ་སྒྲུབ་པའི་འགལ་རྟགས་ཡིན་ན། དེ་སྒྲུབ་ཀྱི་རྟགས་ཡང་དག་མ་ཡིན་པས་ཁྱབ་བོ་
ཞེ་ན། བློའི་ཡུལ་དུ་བྱ་རུང་ཆོས་ཅན། བུམ་པ་ཤེས་བྱ་མ་ཡིན་པ་དེ་གང་ཟག་གི་
བདག་མེད་དུ་སྒྲུབ་པའི་རྟགས་ཡང་དག་མ་ཡིན་པར་ཐལ། བུམ་པ་ཤེས་བྱ་མ་ཡིན་
པ་གང་ཟག་གི་བདག་མེད་དུ་སྒྲུབ་པའི་ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ཡིན་
པའི་ཕྱིར། ཁྱབ་པ་ཁས་སོ། ཁོ་ན་རེ། དོན་བྱེད་ནུས་པ་ཆོས་ཅན། སྒྲ་རྟག་དངོས་
སུ་སྒྲུབ་པའི་ཆོས་ཀྱི་ཁྱད་པར་སྒྲུབ་པའི་འགལ་རྟགས་ཡིན་ཏེ། སྒྲ་རྟག་པར་སྒྲུབ་པའི་
འགལ་རྟགས་ཡིན་པའི་ཕྱིར། དེ་སྒྲུབ་ཀྱི་ཆོས་ཀྱི་ཁྱད་པར་སྒྲུབ་པའི་རྟགས་ཡང་དག་
ཡིན་ཏེ། སྒྲ་དངོས་པོར་སྒྲུབ་པའི་རྟགས་ཡང་དག་ཡིན་པའི་ཕྱིར་ཞེ་ན། དོན་བྱེད་ནུས་
པ་ཆོས་ཅན། དེའི་ཆོས་ཀྱི་ཁྱད་པར་སྒྲུབ་པའི་རྟགས་ལྟར་སྣང་ཡིན་པར་ཐལ། དེའི་
-383

ཆོས་ཀྱི་ཁྱད་པར་སྒྲུབ་པའི་འགལ་རྟགས་ཡིན་པའི་ཕྱིར། འདོད་ན། དེའི་ཆོས་ཀྱི་ཁྱད་
པར་སྒྲུབ་པའི་ཚུལ་གསུམ་མ་ཡིན་པར་ཐལ། འདོད་པའི་ཕྱིར། འདོད་ན། ཡིན་པར་ཐལ།
དེའི་ཆོས་ཀྱི་ཁྱད་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འཁོར་གསུམ། དོན་
བྱེད་ནུས་པ་ཆོས་ཅན། བུམ་པ་རྟག་པ་དང་། དངོས་པོ་གང་རུང་དུ་སྒྲུབ་པའི་འགལ་
རྟགས་སུ་ཐལ། བུམ་པ་རྟག་དངོས་སུ་སྒྲུབ་པའི་ཆོས་ཀྱི་ཁྱད་པར་སྒྲུབ་པའི་འགལ་
རྟགས་ཡིན་པའི་ཕྱིར། འདོད་ན། བུམ་པ་ཆོས་ཅན། རྟག་པ་དང་དངོས་པོ་གང་རུང་
མ་ཡིན་པར་ཐལ། དོན་བྱེད་ནུས་པའི་ཕྱིར། འཁོར་གསུམ། མ་ཡིན་ཏེ། རྟགས་ཀུན་
རང་གི་བསྒྲུབ་བྱ་ལ། །སྐྱོན་དང་ཡོན་ཏན་དཔྱད་ཕྱིར་རོ། །ཞེས་པའི་སྐབས་སུ། བྱས་
པ་ཆོས་ཅན། སྒྲ་རྟག་པ་ནམ་མཁའི་ཡོན་ཏན་ལ་གནོད་ཀྱང་། སྒྲ་མི་རྟག་པར་སྒྲུབ་
པའི་གཏན་ཚིགས་སྐྱོན་ཅན་མ་ཡིན་ཏེ། དེ་ལྟ་ན་ཡང་སྒྲ་མི་རྟག་པར་སྒྲུབ་ནུས་ཀྱི་ཚུལ་
གསུམ་ཡིན་པའི་ཕྱིར། ཁྱབ་སྟེ། རང་གི་བསྒྲུབ་བྱ་བསྒྲུབ་པར་ནུས་པའི་གཏན་ཚིགས་
དེ། གཏན་ཚིགས་ཡོན་ཏན་ཅན་གྱི་མཚན་ཉིད་དང་། དེ་ལྟར་མི་ནུས་པའི་གཏན་
ཚིགས་དེ། གཏན་ཚིགས་སྐྱོན་ཅན་གྱི་མཚན་ཉིད་ཡིན་པའི་ཕྱིར་ཞེ་ན། སྒྲ་ཆོས་
ཅན། །མ་བྱས་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རང་
གི་བསྒྲུབ་བྱ་སྒྲུབ་པར་ནུས་པར་ཐལ། གཏན་ཚིགས་ཡོན་ཏན་ཅན་ཡིན་པའི་ཕྱིར།
མས་བསལ་ཁྱབ་པ་ཁས། འདོད་ན། མི་ནུས་པར་ཐལ། རང་གི་བསྒྲུབ་བྱ་ཚད་མས་ང
བའི་ཕྱིར་ཏེ། རང་རྒྱུད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར་ཞེས་གསུངས་
ཤིང་། རང་གི་གཞལ་བྱ་ལ་གསར་དུ་མི་སླུ་བའི་རིག་པ་ཚད་མའི་མཚན་ཉིད། དཔྱད་པ་
གསུམ་གྱིས་དག་པའི་ལུང་དེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་
-384-མ

ལུང་རང་གི་བསྟན་བྱ་རྟོགས་པའི་ཚད་མ་སྔ་མ་སྔོན་དུ་སོང་བར་སྒྲུབ་པའི་རྟགས་ཡང་
དག་ཡིན་ཞེས་གསུངས། རང་གི་གཞལ་བྱ་ལ་གསར་དུ་མི་སླུ་བའི་རིག་པ་ཆོས་ཅན།
ཚད་མ་ཡོད་ན་ཁྱོད་ཡོད་པས་ཁྱབ་པར་ཐལ། ཁྱོད་ཚད་མའི་མཚན་ཉིད་ཡིན་པའི་
ཕྱིར། དཔྱད་པ་གསུམ་གྱིས་དག་པའི་ལུང་ཆོས་ཅན། རང་གི་བསྟན་དོན་རྟོགས་
པའི་ཚད་མ་སྔ་མ་མེད་ན་ཁྱོད་མེད་དགོས་པར་ཐལ། སྦྱིན་པས་ལོངས་སྤྱོད་ཁྲིམས་
ཀྱིས་བདེ། ཞེས་པའི་ལུང་རང་གི་བསྟན་དོན་རྟོགས་པའི་ཚད་མ་སྔ་མ་སྔོན་དུ་སོང་
བར་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན་འགྲིག སྒྲ་འཛིན་རྟོག་པ་
འ
ཆོས་ཅན། རང་གི་གཞལ་བྱ་མེད་པར་ཐལ། ལོག་ཤེས་ཡིན་པའི་ཕྱིར། མ་ཁྱབ་ན།
རང་རྒྱུད་འཕེན་པའི་ཐལ་འགྱུར་ཡང་དག་ཡིན་ན། རང་གི་བསྒྲུབ་བྱ་ཚད་མ
བར་འབུད། འདོད་ན། དེ་ཆོས་ཅན། རང་གི་གཞལ་བྱ་ཡོད་པར་ཐལ། རང་གི་
གཞལ་བྱ་རྟོགས་པའི་ཚད་མ་ཡོད་པའི་ཕྱིར་ཏེ། རང་གི་གཞལ་བྱ་ལ་གསར་དུ་མི་སླུ་
པའི་རིག་པ་ཡོད་པའི་ཕྱིར་ཏེ། ཚད་མ་ཡོད་པའི་ཕྱིར། སྒྲ་རྟག་སྟོན་གྱི་ལུང་ཆོས་ཅན།
རང་གི་བསྟན་དོན་རྟོགས་པའི་ཚད་མ་མེད་པར་ཐལ། །ལུང་ལྟར་སྣང་ཡིན་པའི་ཕྱིར།
ཁྱབ་པ་ཁས། འདོད་ན། ཡོད་པར་ཐལ། དཔྱད་གསུམ་གྱིས་དག་པའི་ལུང་ཡིན་པའི་
ཕྱིར། འཁོར་གསུམ། བྱས་པ་ཆོས་ཅན། སྒྲ་རྟག་པར་སྒྲུབ་ནུས་ཀྱི་གཏན་ཚིགས་
ཡིན་པར་ཐལ། སྒྲ་རྟག་པར་སྒྲུབ་པའི་གཏན་ཚིགས་ཡོན་ཏན་ཅན་ཡིན་པའི་ཕྱིར་ཏེ།
དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་ཕྱོགས་ཆོས་དེ་སྒྲུབ་
ཀྱི་གཏན་ཚིགས་ཡོན་ཏན་ཅན་ཡིན་པའི་ཕྱིར་ཏེ། དེ་སྒྲུབ་ཀྱི་རྒོལ་བ་སྐྱོན་ཅན་ཡིན་ན།
དེ་སྒྲུབ་ཀྱི་རྒོལ་བ་ཡོན་ཏན་ཅན་མ་ཡིན་དགོས་པར་ཐལ། དེ་སྒྲུབ་ཀྱི་གཏན་ཚིགས་
~ 385 ~

སྐྱོན་ཅན་ཡིན་ན། དེ་སྒྲུབ་ཀྱི་གཏན་ཚིགས་ཡོན་ཏན་ཅན་མ་ཡིན་དགོས་པའི་ཕྱིར་ཞེ་
ན། སྒྲ་རྟག་པར་སྒྲུབ་པའི་མ་གྲུབ་པའི་གཏན་ཚིགས་དེ་དེ་སྒྲུབ་ཀྱི་རྟགས་སྐྱོན་དུ་ཐལ།
དེ་སྒྲུབ་ཀྱི་ཕྱོགས་ཆོས་དེ་སྒྲུབ་ཀྱི་གཏན་ཚིགས་ཡོན་ཏན་ཅན་ཡིན་པའི་ཕྱིར། རྟགས་
ཁས། སྒྲ་རྟག་པ་ཆོས་ཅན། སྒྲ་རྟག་པར་སྒྲུབ་པའི་ཕྱོགས་ཡོན་ཏན་ཅན་དུ་ཐལ། དེ་
སྒྲུབ་ཀྱི་ཕྱོགས་སུ་བཀོད་པ་གང་ཞིག་དེ་སྒྲུབ་ཀྱི་ཕྱི་རྒོལ་གྱིས་ཚད་མས་མ་གྲུབ་པའི་
ཕྱིར། མ་ཁྱབ་ན། །སྒྲ་རྟག་པར་སྒྲུབ་པའི་ཕྱོགས་ཆོས་ཡིན་ན། དེ་སྒྲུབ་ཀྱི་གཏན་
ཚིགས་སྐྱོན་ཅན་ཡིན་དགོས་པར་འབུད། རྒོལ་བ་སྐྱོན་ཅན་ཡིན་ན། རྒོལ་བ་ཡོན་
ཏན་ཅན་མ་ཡིན་དགོས་པར་ཐལ། རྟག་དངོས་མེད་པར་སྒྲུབ་པའི་གཏན་ཚིགས་ཡིན་
ན། དེ་སྒྲུབ་ཀྱི་གཏན་ཚིགས་ཡོན་ཏན་ཅན་མ་ཡིན་དགོས་པའི་ཕྱིར། ཁྱབ་པ་ཁས།
དེ་སྒྲུབ་ཀྱི་གཏན་ཚིགས་སྐྱོན་ཅན་ཡིན་ན། དེ་སྒྲུབ་ཀྱི་གཏན་ཚིགས་ཡོན་ཏན་ཅན་
མ་ཡིན་དགོས་ཏེ། དེ་སྒྲུབ་ཀྱི་བསྒྲུབ་བྱ་སྐྱོན་ཅན་ཡིན་ན། དེ་སྒྲུབ་ཀྱི་བསྒྲུབ་བྱ་ཡོན་
ཏན་ཅན་མ་ཡིན་དགོས་པའི་ཕྱིར་ཏེ། དེ་སྒྲུབ་ཀྱི་སྒྲུབ་ངག་སྐྱོན་ཅན་ཡིན་ན། དེ་སྒྲུབ་
ཀྱི་སྒྲུབ་ངག་ཡོན་ཏན་ཅན་མ་ཡིན་དགོས་པའི་ཕྱིར། ༈ འདི་དེ་དག་གི་སྐྱོན་མིན་ནམ།
ཞེས་སོགས་ཀྱི་སྐབས་སུ། །རྟགས་ཡང་དག་གི་མཚན་ཉིད་ཀྱི་བསལ་བྱ། རྟགས་
སྐྱོན་ཅན་གྱི་མཚན་ཉིད། དེ་སྒྲུབ་ཀྱི་གཏན་ཚིགས་ཀྱི་ཉེས་པ་དང་། དེ་སྒྲུབ་ཀྱི་རྟགས་
སུ་གཟུང་བྱ་དེ། དེ་སྒྲུབ་ཀྱི་རྟགས་སྐྱོན་ཅན་དུ་སྒྲུབ་པའི་ཚུལ་གསུམ་དང་། དེ་སྒྲུབ་ཀྱི་
རྟགས་སུ་གཟུང་བྱ་ལ་ལྡན་པའི་ཆ་ནས། དེ་སྒྲུབ་ཀྱི་རྟགས་སུ་གཟུང་བྱ་དེ། དེ་སྒྲུབ་ཀྱི་
རྟགས་སྐྱོན་དུ་སོང་བ་དང་། དེ་སྒྲུབ་ཀྱི་རྟགས་སུ་གཟུང་བྱ་དེ་དེ་སྒྲུབ་ཀྱི་རྟགས་སྐྱོན་
དུ་འཇོག་པར་བྱེད་པའི་འཇོག་བྱེད་ཐུན་མོང་མ་ཡིན་པའི་ཆོས་དང་། དེ་སྒྲུབ་ཀྱི་རྟགས་
མ 386~

སུ་གཟུང་བྱ་དེ་དེ་སྒྲུབ་ཀྱི་རྟགས་སྐྱོན་ཅན་དུ་འགྱུར་བ། ཁྱོད་དེ་སྒྲུབ་ཀྱི་རྟགས་སུ་
གཟུང་བྱ་དེའི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་དུ་འགྱུར་བ་ལ་ལྟོས་པ་སོགས་དེ་སྒྲུབ་
ཀྱི་རྟགས་སུ་གཟུང་བྱ་དེའི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་གྱི་མཚན་ཉིད་ཅེ་ན། རྗེས་
འགྲོ་རྐྱང་པ་ཅན་གྱི་རྟགས་ཡང་དག་ཡོད་པར་འཛིན་པའི་ལོག་རྟོག་ཆོས་ཅན། རྟགས་
སྐྱོན་དུ་ཐལ། རྟགས་ཡང་དག་གི་མཚན་ཉིད་ཀྱི་བསལ་བྱ་ཡིན་པའི་ཕྱིར་ཏེ། ཚུལ་
གསུམ་གྱི་བསལ་བྱ་ཡིན་པའི་ཕྱིར། མ་གྲུབ་ན། ཚུལ་གསུམ་ཆོས་ཅན། དེ་སེལ་
བྱེད་དུ་ཐལ། རྟགས་ཡང་དག་གི་མཚན་ཉིད་ཡིན་པའི་ཕྱིར། རྩ་བར་འདོད་ན། དེ་
ཆོས་ཅན། དངོས་པོ་མ་ཡིན་པར་ཐལ། རྟགས་སྐྱོན་ཡིན་པའི་ཕྱིར། ཉེས་པ་སྐྱོན་
གྱི་མཚན་ཉིད་དུ་ཐལ། དེ་སྒྲུབ་ཀྱི་རྟགས་སུ་གཟུང་བྱའི་ཉེས་པ་དེ། དེ་སྒྲུབ་ཀྱི་རྟགས་
སུ་གཟུང་བྱའི་རྟགས་ཀྱི་དེ་སྒྲུབ་ཀྱི་རྟགས་སྐྱོན་གྱི་མཚན་ཉིད་ཡིན་པའི་ཕྱིར། རྟགས་
ཁས། སྒྲ་གང་ཟག་གི་བདག་མེད་དུ་སྒྲུབ་པའི་རྟགས་སུ་བཀོད་པ་གང་ཞིག སྒྲའི་སྟེང་
དུ་འགོད་ཚུལ་དང་མཐུན་པར་མ་གྲུབ་པ་ཆོས་ཅན། སྒྲ་གང་ཟག་གི་བདག་མེད་དུ་
སྒྲུབ་པའི་རྟགས་སུ་གཟུང་བྱ་དེ། དེ་སྒྲུབ་ཀྱི་རྟགས་སྐྱོན་ཅན་དུ་སྒྲུབ་པའི་ཚུལ་གསུམ་
དུ་ཐལ། སྒྲ་གང་ཟག་གི་བདག་མེད་དུ་སྒྲུབ་པའི་རྟགས་སྐྱོན་ཡིན་པའི་ཕྱིར། འདོད་ན།
མ་ཡིན་པར་ཐལ། དེ་སྒྲུབ་ཀྱི་རྟགས་སུ་གཟུང་བྱ་དེ། དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། གཞལ་བྱ་ཆོས་ཅན། སྒྲ་རྟག་པར་སྒྲུབ་པའི་རྟགས་སུ་གཟུང་བྱའི་
རྟགས་ཀྱིས་སྒྲ་རྟག་པར་སྒྲུབ་པའི་རྟགས་སྐྱོན་ཡིན་པར་ཐལ། སྒྲ་རྟག་པར་སྒྲུབ་པའི་
རྟགས་སུ་གཟུང་བྱ་དེ། དེ་སྒྲུབ་ཀྱི་གཏན་ཚིགས་སྐྱོན་ཅན་དུ་སྒྲུབ་པའི་ཚུལ་གསུམ་
ཡིན་པའི་ཕྱིར། འདོད་ན། བདག་མེད་ཡིན་ན་སྦྱོར་བ་སྐོར་ཅིག་པོ་དེའི་རྟགས་སྐྱོན་
387

ཡིན་པས་ཁྱབ་པར་ཐལ། འདོད་པའི་ཕྱིར། མཚན་ཉིད་ཕྱི་མ་རྣམས་ལ་ཐུན་མོང་དུ་
འཁྲི་ཚུལ་འདི་ལྟར་བརྗོད་དེ། བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་
དཔག་ཆོས་ཅན། ཁྱོད་བདག་མེད་དུ་སྒྲུབ་པའི་རྟགས་སུ་བཀོད་པ་གང་ཞིག ཁྱོད་
ཀྱི་སྟེང་དུ་འགོད་ཚུལ་དང་མཐུན་པར་མ་གྲུབ་པ་དེ་ཁྱོད་བདག་མེད་དུ་སྒྲུབ་པའི་རྟགས་
སྐྱོན་ཅན་ཡིན་པར་ཐལ། ཁྱོད་བདག་མེད་དུ་སྒྲུབ་པའི་རྟགས་སྐྱོན་ཡོད་པའི་ཕྱིར་ཏེ།
ཁྱོད་བདག་མེད་དུ་སྒྲུབ་པའི་རྟགས་སྐྱོན་ཅན་ཡོད་པའི་ཕྱིར་ཏེ། ཁྱོད་བདག་མེད་དུ་
སྒྲུབ་པའི་གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་ཡོད་པའི་ཕྱིར་ཏེ། ཁྱོད་
ཁྱོད་རང་བདག་མེད་དུ་སྒྲབ་པའི་གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་
ཡིན་པའི་ཕྱིར་ཏེ། ཁྱོད་གཞི་གྲུབ་པའི་ཕྱིར། འདོད་ན། བྱས་པའི་རྟགས་ཀྱིས་སྒྲ་མི་
རྟག་པར་རྟོགས་པའི་རྗེས་དཔག་བདག་མེད་དུ་སྒྲུབ་པའི་རྟགས་སུ་བཀོད་པ་གང་ཞིག
བྱས་པའི་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་གི་སྟེང་དུ་འགོད་ཚུལ་དང་མཐུན་
པར་མ་གྲུབ་པ་ཆོས་ཅན། ཁྱོད་བྱས་པ་ལ་ལྡན་པའི་ཆ་ནས་བྱས་པ་སྒྲ་མི་རྟག་རྟོགས་
ཀྱི་རྗེས་དཔག་བདག་མེད་དུ་སྒྲུབ་པའི་རྟགས་སྐྱོན་ཅན་དུ་སོང་བ་དང་༌། བྱས་པ་དེ་
སྒྲུབ་ཀྱི་གཏན་ཚིགས་སྐྱོན་ཅན་དུ་འཇོག་པའི་འཇོག་བྱེད་ཐུན་མོང་མ་ཡིན་པ་དང་། བྱས་
པ་དེ་སྒྲུབ་ཀྱི་རྟགས་སྐྱོན་ཅན་དུ་འགྱུར་བ་ཁྱོད་བྱས་པའི་རྟགས་ཀྱིས་དེ་སྒྲུབ་ཀྱི་རྟགས་
སྐྱོན་དུ་འགྱུར་བ་ལ་ལྟོས་པར་ཐལ། ཁྱོད་བྱས་པའི་རྟགས་ཀྱིས་སྒྲ་མི་རྟག་རྟོགས་ཀྱི་
རྗེས་དཔག་བདག་མེད་དུ་སྒྲུབ་པའི་རྟགས་སྐྱོན་ཡིན་པའི་ཕྱིར་རོ། །རྟགས་ཁྱབ་ཁས།
འདོད་ན། བྱས་པ་དེ་སྒྲ་མི་རྟག་རྟོགས་ཀྱི་རྗེས་དཔག་བདག་མེད་དུ་སྒྲུབ་པའི་རྟགས་
ཡང་དག་མ་ཡིན་པར་ཐལ། འདོད་པའི་ཕྱིར། འདོད་ན། བྱས་པའི་རྟགས་ཀྱིས་སྒྲ་
~388~

མི་རྟག་པར་སྒྲུབ་པའི་རྟགས་སྐྱོན་ཡོད་པར་ཐལ། བྱས་པའི་རྟགས་ཀྱིས་སྒྲ་མི་རྟག་
རྟོགས་ཀྱི་རྗེས་དཔག་བདག་མེད་དུ་སྒྲུབ་པའི་རྟགས་སྐྱོན་ཡོད་པའི་ཕྱིར། རྟགས་
དངོས། འདོད་ན། བྱས་པ་དེ་སྒྲུབ་ཀྱི་རྟགས་སྐྱོན་ཅན་དུ་སྒྲུབ་ནུས་ཡོད་པར་ཐལ།
འདོད་པའི་ཕྱིར། གནོད་བྱེད་རྒྱས་པར་ཕྱོགས་ཆོས་དེ་ཆས་ཁྱབ་པ་ཡི་ཞེས་པའི་
སྐབས་སུ་བཤད་ཟིན་ཏོ། །དེ་སྒྲུབ་ཀྱི་རྟགས་སྐྱོན་ཅན་གྱི་མཚན་ཉིད་ཡིན་ན། དེ་
སྒྲུབ་ཀྱི་རྟགས་སྐྱོན་ཡིན་པས་ཁྱབ་པ་ཡོད་པར་ཐལ། སྔར་བཤད་ཀྱི་མཚན་ཉིད་རྣམས་
འཐད་པའི་ཕྱིར། འདོད་ན། དེ་སྒྲུབ་ཀྱི་རྟགས་སྐྱོན་ཅན་གྱི་མཚན་ཉིད་ཡིན་ན། དེ་
སྒྲུབ་ཀྱི་རྟགས་སྐྱོན་གྱི་མཚན་ཉིད་ཡིན་དགོས་པར་ཐལ། འདོད་པའི་ཕྱིར། འདོད་ན།
གང་ཟག་དེའི་སྐྱོན་ཡང་ཡིན། གང་ཟག་དེའི་ཡོན་ཏན་ཡང་ཡིན་པའི་གཞི་མཐུན་ཡོད་
པར་ཐལ། དེ་སྒྲུབ་ཀྱི་རྟགས་སྐྱོན་ཡང་ཡིན། དེ་སྒྲུབ་ཀྱི་རྟགས་ཡང་དག་ཡིན་པའི་
གཞི་མཐུན་ཡོད་པའི་ཕྱིར། མ་གྲུབ་ན། སྔར་བཤད་ཀྱི་མཚན་ཉིད་རྣམས་འཐད་
པར་འབུད། བདག་མེད་ཡིན་ན་ཁྱོད་ཡིན་པའི་ཆ་ནས། དེ་སྒྲུབ་ཀྱི་རྟགས་སྐྱོན་ཅན་
མ་ཡིན་མི་དགོས་པ། ཁྱོད་དེ་སྒྲུབ་ཀྱི་རྟགས་སྐྱོན་ཡིན་པའི་མཚན་ཉིད། དེ་སྒྲུབ་ཀྱི་
རྟགས་སྐྱོན་ཅན་ཐུན་མོང་མ་ཡིན་པར་འཇོག་ནུས། དེ་སྒྲུབ་ཀྱི་རྟགས་སྐྱོན་གྱི་མཚན་
ཉིད་ཅེ་ན། དེ་སྒྲུབ་ཀྱི་རྟགས་སྐྱོན་ཅན་ཆོས་ཅན། དེ་སྒྲུབ་ཀྱི་རྟགས་སྐྱོན་དུ་ཐལ།
བདག་མེད་ཡིན་ན། ཁྱོད་ཡིན་པའི་ཆ་ནས་དེ་སྒྲུབ་ཀྱི་གཏན་ཚིགས་སྐྱོན་ཅན་དུ་སོང་
བ་མ་ཡིན་མི་དགོས་པའི་ཕྱིར་ཏེ། བདག་མེད་ཡིན་ན། ཁྱོད་ཡིན་པར་ཚད་མས་
དམིགས་པའི་ཆ་ནས་དེ་སྒྲུབ་ཀྱི་གཏན་ཚིགས་སྐྱོན་ཅན་དུ་སོང་བ་ཡིན་དགོས་པའི་
ཕྱིར། རྩ་བར་འདོད་ན། རིགས་ལམ་དང་འགལ་ལོ། །མཚན་ཉིད་གཉིས་པ་མི་འཐད་
389~

པར་ཐལ། དེ་སྒྲུབ་ཀྱི་གཏན་ཚིགས་སྐྱོན་ཅན་གྱི་མཚན་ཉིད་ཡིན་ན། དེ་སྒྲུབ་ཀྱི་
རྟགས་སྐྱོན་ཡིན་པས་ཁྱབ་པ་སོགས་ཀྱི་གནོད་བྱེད་བརྗོད་ཟིན་པའི་ཕྱིར། །གཞན་
ཡང་རྟོག་པས་བཏགས་པའི་མཚན་ཉིད་འཇོག་ཚུལ་མང་ཡང་། སྔར་བཤད་པའི་
རིགས་པས་ཁེགས་པར་འགྱུར་རོ། །དེ་སྒྲུབ་ཀྱི་ཕྱོགས་སུ་བཟུང་བྱ་ལ་ལྡན་པའི་ཆ་
ནས་དེ་སྒྲུབ་ཀྱི་ཕྱོགས་སུ་བཟུང་བྱ་དེ་དེ་སྒྲུབ་ཀྱི་ཕྱོགས་སྐྱོན་ཅན་དུ་སོང་བ་དེ། དེ་
སྒྲུབ་ཀྱི་ཕྱོགས་སྐྱོན་གྱི་མཚན་ཉིད་ཅེ་ན། དེ་སྒྲུབ་ཀྱི་ཕྱོགས་སུ་བཟུང་བྱ་དེ་སྒྲུབ་ཀྱི་
ཕྱོགས་སྐྱོན་ཅན་ཡིན་པར་ཐལ། མཚན་ཉིད་འཐད་པའི་ཕྱིར། འདོད་ན། སྒྲ་མི་རྟག་
པར་སྒྲུབ་པའི་བསྒྲུབ་བྱའི་ཆོས་སུ་བཟུང་བྱ་དེ། སྒྲ་མི་རྟག་པར་སྒྲུབ་པའི་བསྒྲུབ་བྱའི་
ཆོས་སུ་བཟུང་བྱ་ཡིན་པར་ཐལ། འདོད་པའི་ཕྱིར། འདོད་ན། སྒྲ་མི་རྟག་པར་སྒྲུབ་
པའི་བསྒྲུབ་བྱའི་ཆོས་སུ་གཟུང་བྱ་དེ་ཆོས་ཅན། སྒྲ་ཁྱོད་ཡིན་པར་ཐལ། འདོད་པའི་
ཕྱིར། གཞན་ཡང་། དེ་སྒྲུབ་ཀྱི་དཔེ་སྐྱོན་ཅན་ཐུན་མོང་མ་ཡིན་པར་འཇོག་ནུས་དེ།
དེ་སྒྲུབ་ཀྱི་དཔེ་སྐྱོན་གྱི་མཚན་ཉིད་ཅེ་ན། དེ་སྒྲུབ་ཀྱི་མཐུན་དཔེའི་སྐྱོན་ཡིན་ན། དེ་
སྒྲུབ་ཀྱི་དཔེའི་སྐྱོན་ཡིན་དགོས་པར་ཐལ། མཚན་ཉིད་དེ་རིགས་པའི་ཕྱིར། འདོད་ན།
དེ་སྒྲུབ་ཀྱི་མཐུན་དཔེ་སྐྱོན་ཅན་ཡིན་ན། དེ་སྒྲུབ་ཀྱི་དཔེ་སྐྱོན་ཅན་ཡིན་དགོས་པར་
ཐལ། འདོད་པའི་ཕྱིར། འདོད་ན། འདུས་མ་བྱས་ཀྱི་ནམ་མཁའ་ཆོས་ཅན། སྒྲ་མི་
རྟག་པར་སྒྲུབ་པའི་དཔེ་སྐྱོན་ཅན་དུ་ཐལ། དེ་སྒྲུབ་ཀྱི་མཐུན་དཔེ་སྐྱོན་ཅན་ཡིན་པའི་
ཕྱིར། འདོད་ན། དེ་མ་ཡིན་པར་ཐལ། ཁྱོད་དེ་སྒྲུབ་ཀྱི་མི་མཐུན་དཔེ་སྐྱོན་མེད་
ཡིན་པའི་ཕྱིར། ཁྱབ་པར་ཐལ། དེ་སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་
དག་ཡིན་ན། དེ་སྒྲུབ་ཀྱི་སྒྲུབ་ངག་ཡང་དག་ཡིན་དགོས་པའི་ཕྱིར། གཞན་ཡང་སྒྲ་
~390~

མི་རྟག་པར་སྒྲུབ་པའི་ཚུལ་གསུམ་མ་ཡིན་པ། སྒྲ་མི་རྟག་པར་སྒྲུབ་པའི་རྟགས་སྐྱོན་
ཅན་གྱི་མཚན་ཉིད་ཡིན་ནོ་ཞེ་ན། སྦྱོར་བ་སྐོར་ཅིག་པོ་དེའི་ཚུལ་གསུམ་མ་ཡིན་པ་དེ།
སྦྱོར་བ་སྐོར་ཅིག་གི་རྟགས་སྐྱོན་ཡིན་པར་ཐལ། སྔར་གྱི་མཚན་ཉིད་དེ་རིགས་པའི་
ཕྱིར། འདོད་ན། དེ་ཡིན་ན། སྦྱོར་བ་སྐོར་ཅིག་གི་རྟགས་སྐྱོན་ཅན་ཡིན་པས་ཁྱབ་
པར་ཐལ། འདོད་པའི་ཕྱིར། འདོད་ན། དངོས་པོ་ཆོས་ཅན། བྱས་པའི་རྟགས་ཀྱིས་
སྒྲ་མི་རྟག་པར་སྒྲུབ་པའི་གཏན་ཚིགས་སྐྱོན་ཅན་དུ་ཐལ། བྱས་པའི་རྟགས་ཀྱིས་སྒྲ་
མི་རྟག་པར་སྒྲུབ་པའི་ཚུལ་གསུམ་མ་ཡིན་པའི་ཕྱིར། འདོད་མི་ནུས་ཏེ། གནོད་བྱེད་
བསྟན་ཟིན་པའི་ཕྱིར། གཞན་ཡང་། མིག་གི་གཟུང་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ཕྱོགས་ཆོས་མ་ཡིན་པ་དེ། མིག་གི་གཟུང་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་སྐྱོན་ཡིན་ནོ་ཞེ་ན། དེ་ཆོས་ཅན། ཁྱོད་ཡིན་ན། དེའི་རྟགས་ཀྱིས་
དེ་སྒྲུབ་ཀྱི་རྟགས་སྐྱོན་ཅན་ཡིན་དགོས་པར་ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་
རྟགས་སྐྱོན་ཡིན་པའི་ཕྱིར། འདོད་ན། བྱས་པ་ཆོས་ཅན། དེར་ཐལ། དེའི་ཕྱིར།
རྟག་པའི་རྟགས་ཀྱིས་སྒྲ་རྟག་པར་སྒྲུབ་པའི་རྟགས་སྐྱོན་དང་། ཕྱོགས་སྐྱོན་མི་འགལ་
ཏེ། རྟག་པ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པ་དེ་སྦྱོར་བ་སྐོར་ཅིག་པོ་
དེའི་རྟགས་སྐྱོན་དང་། ཕྱོགས་སྐྱོན་གཉིས་ཀའི་གཞི་མཐུན་ཡིན་པའི་ཕྱིར་ཞེ་ན། འོ་
ན།། སྒྲ་རྟག་པ་དེ། རྟག་པའི་རྟགས་ཀྱིས་སྒྲ་རྟག་པར་སྒྲུབ་པའི་རྟགས་སུ་གཟུང་བྱ་ཡིན་
པར་ཐལ། སྒྲ་རྟག་པ་ཚད་མས་བསལ་བ་དེ། རྟག་པའི་རྟགས་ཀྱིས་སྒྲ་རྟག་པར་སྒྲུབ་
པའི་
འི་རྟགས་སྐྱོན་ཡིན་པའི་ཕྱིར། འདོད་ན། སྒྲ་བྱས་པ་དེ། བྱས་པའི་རྟགས་ཀྱིས་སྒྲ་
མི་རྟག་པར་སྒྲུབ་པའི་རྟགས་སུ་གཟུང་བྱ་ཡིན་པར་ཐལ། འདོད་པའི་ཕྱིར། སྒྲ་ཆོས་
391~

ཅན། རྟག་སྟེ། སྒྲ་རྟག་པའི་ཕྱིར་ཞེས་བཀོད་པའི་ཚེ་ན། སྒྲ་རྟག་པའི་རྟགས་ཀྱིས་སྒྲ་
རྟག་པར་སྒྲུབ་པའི་རྟགས་དང་ཕྱོགས་གཉིས་ཀ་རུ་བཀོད་པ་གང་ཞིག སྒྲ་རྟག་པ་ཚད་
མས་བསལ་བ་དེ་སྒྲ་རྟག་པའི་རྟགས་ཀྱིས་སྒྲ་རྟག་པར་སྒྲུབ་པའི་རྟགས་སྐྱོན་དང་། ཕྱོགས་
སྐྱོན་གཉིས་ཀའི་གཞི་མཐུན་ཡིན་ནོ་ཞེ་ན། སྒྲ་རྟག་པ་མ་ཡིན་པའི་རྟགས་ཀྱིས་སྒྲ་རྟག་
པ་མ་ཡིན་པར་སྒྲུབ་པའི་རྟགས་དང་ཕྱོགས་གཉིས་ཀ་རུ་བཀོད་པ་གང་ཞིག སྒྲ་རྟག་
པ་མ་ཡིན་པ་ཚད་མས་གྲུབ་པ་དེ། སྦྱོར་བ་སྐོར་ཅིག་པོ་དེའི་རྟགས་ཀྱི་ཡོན་ཏན་དང་
ཕྱོགས་ཀྱི་ཡོན་ཏན་དུ་ཐལ། སྔར་གྱི་དམ་བཅའ་འཐད་པའི་ཕྱིར། འདོད་ན། སྦྱོར་བ་
སྐོར་ཅིག་པོ་དེའི་རྟགས་ཡོན་ཏན་ཅན་ཡོད་པར་ཐལ། འདོད་པའི་ཕྱིར། འདོད་མི་
ནུས་པར་ཐལ། སྦྱོར་བ་སྐོར་ཅིག་པོ་དེའི་ཚུལ་གསུམ་གང་རུང་མེད་པའི་ཕྱིར། སྒྲ་
རྟག་པ་ཚད་མས་བསལ་བ་དེ། སྒྲ་རྟག་པའི་རྟགས་ཀྱིས་སྒྲ་རྟག་པར་སྒྲུབ་པའི་རྟགས་
སྐྱོན་དང་ཕྱོགས་སྐྱོན་གྱི་གཞི་མཐུན་མ་ཡིན་པར་ཐལ། རྗེས་སུ་དཔག་པར་བྱ་བ་ལ་
ཡོད་པ་ཉིད་དུ་ངེས་པ་ཞེས་པའི་ཚིག་གི་བསལ་བྱ་དང་། མ་བསལ་བ་ཞེས་པའི་ཚིག་
གི་བསལ་བྱ་འགལ་བའི་ཕྱིར་ཏེ། རྟགས་ཡང་དག་གི་མཚན་ཉིད་ཀྱི་བསལ་བྱ་དང་།
ཕྱོགས་ཡང་དག་གི་མཚན་ཉིད་ཀྱི་བསལ་བྱ་འགལ་བའི་ཕྱིར་ཏེ། ཕྱོགས་ཡང་དག་གི་
མཚན་ཉིད་ཀྱི་བསལ་བྱ་སེལ་བ་རྟགས་ཡང་དག་གི་མཚན་ཉིད་ཀྱི་བསལ་བྱ་སེལ་བ་
ལ་མི་ལྟོས་པའི་ཕྱིར་ཏེ། རྒྱུ་སོགས་མཚན་ཉིད་བསལ་བྱ་ལ་ཞེས་སོགས་ཀྱི་བསྟན་
དོན་ཡོད་པའི་ཕྱིར། དེ་ཕྱིར་དེ་ཙམ་དང་འབྲེལ་པ། །ཕྱོགས་ཀྱི་སྐྱོན་འདོད་གཞན་མིན་
ཏེ་ཞེས་སོགས་ཀྱི་དོན་མ་གྲུབ་པར་ཐལ། སྒྲ་རྟག་པར་སྒྲུབ་པའི་ཕྱོགས་སྐྱོན་ཡིན་ན།
སྒྲ་རྟག་པར་དམ་བཅས་པ་ཙམ་དང་རྗེས་སུ་འབྲེལ་བའི་ཉེས་པ་ཡིན་དགོས་པའི་ཕྱིར།
~392~

དེར་ཐལ། སྒྲ་རྟག་པའི་རྟགས་ཀྱིས་སྒྲ་རྟག་པར་སྒྲུབ་པའི་རྟགས་སུ་བཀོད་པ་ཙམ་དང་
རྗེས་སུ་འབྲེལ་བའི་ཉེས་པ་ཡང་ཡིན། སྦྱོར་བ་སྐོར་ཅིག་པོ་དེའི་ཕྱོགས་སྐྱོན་ཡང་ཡིན་
པའི་གཞི་མཐུན་ཡོད་པའི་ཕྱིར། རྟགས་རྣམས་ཁས་བླངས། ཡང་ན་སྦྱོར་བ་སྐོར་
ཅིག་གི་རྟགས་སྐྱོན་ཅན་དང་ཕྱོགས་སྐྱོན་ཅན་འགལ་བར་ཐལ། སྦྱོར་བ་སྐོར་ཅིག་
གི་རྟགས་སྐྱོན་དང་ཕྱོགས་སྐྱོན་འགལ་བའི་ཕྱིར། འདོད་ན། སྒྲ་མི་རྟག་པ་ཆོས་ཅན།
སྒྲ་མི་རྟག་པའི་རྟགས་ཀྱི་སྒྲ་མི་རྟག་པར་སྒྲུབ་པའི་གཏན་ཚིགས་སྐྱོན་ཅན་མ་ཡིན་པར་
ཐལ། དེའི་རྟགས་ཀྱིས་དེ་ལྟར་སྒྲུབ་པའི་ཕྱོགས་སྐྱོན་ཅན་ཡིན་པའི་ཕྱིར། ཁྱབ་པ་
ཁས། དེར་ཐལ། སྦྱོར་བ་སྐོར་ཅིག་པོ་དེའི་ཕྱོགས་སུ་བཀོད་པ་གང་ཞིག སྦྱོར་བ་
སྐོར་ཅིག་པོ་དེའི་སྔ་རྒོལ་ཡང་དག་ལ་ཁྱོད་སྒྲུབ་འདོད་མེད་ཅིང་། སྦྱོར་བ་སྐོར་ཅིག་
པོ་དེའི་ཕྱི་རྒོལ་ཡང་དག་ཁྱོད་ལ་ཤེས་འདོད་མེད་པའི་ཕྱིར། སྒྲ་རྟག་པར་སྒྲུབ་པའི་
ཕྱོགས་སུ་བཀོད་ནས་ཚད་མས་བསལ་བ་ཞུགས་པ་སྒྲ་རྟག་པར་སྒྲུབ་པའི་ཕྱོགས་སྐྱོན་
གྱི་མཚད་ཉིད་ཡིན་ནོ་ཞེས་གསུངས་སོ། དེ་ཆོས་ཅན། ཡོད་པར་ཐལ། ཕྱོགས་སྐྱོན་
ཡིན་པའི་ཕྱིར། འདོད་ན། ཚད་མས་བསལ་བ་ཡོད་པར་ཐལ། འདོད་པའི་ཕྱིར་ཞེ་ན།
སྒྲ་རྟག་པར་སྒྲུབ་པའི་ཕྱོགས་སུ་བཀོད་ནས་ཚད་མས་མ་བསལ་བ་ཡོད་པར་ཐལ། དེ་
སྒྲུབ་ཀྱི་ཕྱོགས་སུ་བཀོད་ནས་ཚད་མས་བསལ་བ་མེད་པའི་ཕྱིར། འདོད་ན། སྒྲ་རྟག་
པ་ཡོད་པར་ཐལ། འདོད་པའི་ཕྱིར་ཟེར་ན། སྒྲ་རྟག་པ་ཚད་མས་བསལ་བ་མེད་པར་
ཐལ། སྒྲ་རྟག་པར་སྒྲུབ་པའི་ཕྱོགས་སུ་བཀོད་ནས་ཚད་མས་བསལ་བ་མེད་པའི་ཕྱིར།
རང་ལུགས་ནི། སྦྱོར་བ་སྐོར་ཅིག་པོ་དེའི་རྟགས་སུ་བཀོད་ཙམ་དང་རྗེས་སུ་འབྲེལ་
བའི་སྦྱོར་བ་སྐོར་ཅིག་པོ་དེའི་རྟགས་ཀྱི་ཉེས་པར་དམིགས་པ། སྦྱོར་བ་སྐོར་ཅིག་པོ་
~393

དེའི་རྟགས་སྐྱོན་གྱི་མཚན་ཉིད། སྦྱོར་བ་སྐོར་ཅིག་པོ་དེའི་ཕྱོགས་སུ་བཀོད་ཙམ་དང་
རྗེས་སུ་འབྲེལ་བའི་སྦྱོར་བ་སྐོར་ཅིག་པོ་དེའི་ཕྱོགས་ཀྱི་ཉེས་པར་དམིགས་པ། སྦྱོར་
བ་སྐོར་ཅིག་པོ་དེའི་ཕྱོགས་སྐྱོན་གྱི་མཚན་ཉིད་ཡིན་ཏེ། དེ་ཕྱིར་དེ་ཙམ་དང་འབྲེལ་
བ། །ཕྱོགས་ཀྱི་སྐྱོན་འདོད་གཞན་མིན་ཏེ། ཞེས་སོགས་རྩ་འགྲེལ་དང༌། རྣམ་ངེས་ཊཱི ཀ་
ཆེན་སོགས་ཀྱི་དགོངས་པར་མངོན་ནོ། སྔ་མའི་མཚན་གཞི། མིག་གི་གཟུང་བྱའི་
རྟགས་ཀྱིས་སྒྲ་རྟག་པར་སྒྲུབ་པའི་རྟགས་སུ་བཀོད་པ་གང་ཞིག མིག་གི་གཟུང་བྱ་སྒྲའི་
སྟེང་དུ་འགོད་ཚུལ་དང་མཐུན་པར་མ་གྲུབ་པའི་ཆ་ལྟ་བུའོ། ཕྱི་མའི་མཚན་གཞི། སྒྲ་
རྟག་པར་སྒྲུབ་པའི་ཕྱོགས་སུ་བཀོད་པ་གང་ཞིག སྒྲ་རྟག་པ་དངོས་སྟོབས་རྗེས་དཔག་
གིས་བསལ་བའི་ཆ་ལྟ་བུ་དང༌། སྒྲ་མཉན་བྱ་མ་ཡིན་པར་སྒྲུབ་པའི་ཕྱོགས་སུ་བཀོད་
པ་གང་ཞིག སྒྲ་མཉན་བྱ་མ་ཡིན་པ་དངོས་སྟོབས་རྗེས་དཔག་གིས་བསལ་བའི་ཆ་ལྟ་
བུ་དང་། དེ་མངོན་སུམ་གྱིས་བསལ་བའི་ཆ་ལྟ་བུའོ། ། ༈ དེ་ལ་ཁས་བླངས་འབྲས་
རྟགས་ཏེ། འགྲོ་ཞེས་པའི་སྐབས་སུ། ཡིད་ཆེས་ཀྱི་རྟགས་ཡང་དག་གི་མཚན་ཉིད།
དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་ན། ཤིན་
ཏུ་ལྐོག་གྱུར་ཡིན་དགོས་པ་དང་། དེ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་
དག་ཡིན་ན། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་ཡིན་དགོས་པ་དང་།
གྲགས་རྟགས་ཡང་དག་གི་མཚན་ཉིད། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་
དངོས་ཀྱི་བསྒྲུབ་བྱ་ཡང་དག་ཡིན་ན། བརྡ་འམ་འདོད་པ་ཙམ་གྱིས་བཞག་པས་ཁྱབ་
པ་དང་། དེ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་ན། གྲགས་པའི་
རྗེས་དཔག་ཚད་མར་སོང་བའི་གཞལ་བྱ་ཡིན་པས་ཁྱབ་པ་ཞེས་གསུངས་ཤིང་། དངོས་
~394~

སྟོབས་རྗེས་དཔག་ཚད་མར་སོང་བའི་གཞལ་བྱ་དང་། རྗེས་དཔག་གཞན་གཉིས་ཚད་
མར་སོང་བའི་གཞལ་བྱ་སོགས་ནི་འགལ་བར་བཞེད་དོ། བྱས་པ་ཆོས་ཅན། སྒྲ་རྟག་
པར་སྒྲུབ་པའི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་ན།
ཤིན་ཏུ་ལྐོག་གྱུར་ཡིན་པས་ཁྱབ་པ་མེད་པར་ཐལ།དེ་སྒྲུབ་ཀྱི་ཡིད་ཆེས་པའི་རྟགས་
ཡང་དག་མ་ཡིན་པའི་ཕྱིར། ཁྱབ་པ་ཁས། འདོད་ན་འབུད། གསར་དུ་མི་སླུ་བའི་རིག་
པ་ཆོས་ཅན། ཡིད་ཆེས་རྗེས་དཔག་ཚད་མར་སྒྲུབ་པའི་ཡིད་ཆེས་ཀྱི་རྟགས་ཡང་དག་
ཡིན་པར་ཐལ། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་
དག་ཡིན་ན། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་ཡིན་དགོས་པའི་
ཕྱིར། རྟགས་གྲུབ་པར་ཐལ། དངོས་སྟོབས་རྗེས་དཔག་ཚད་མར་སྒྲུབ་པའི་དངོས་
ཀྱི་བསྒྲུབ་བྱ་ཡང་དག་ཡིན་ན། དངོས་སྟོབས་རྗེས་དཔག་ཚད་མར་སོང་བའི་གཞལ་
བྱ་ཡིན་དགོས་པའི་ཕྱིར། རྩ་བར་འདོད་ན། ཡིད་ཆེས་རྗེས་དཔག་ཚད་མ་ཤིན་ཏུ་
ལྐོག་གྱུར་དུ་ཐལ། འདོད་པའི་ཕྱིར། སྦྱིན་པས་ལོངས་སྤྱོད་ཁྲིམས་ཀྱིས་བདེ། ཞེས་
པའི་ལུང་ཆོས་ཅན། རང་གི་བསྟན་དོན་རྟོགས་པའི་ཚད་མ་སྔ་མ་ཤིན་ཏུ་ལྐོག་གྱུར་
ཡིན་པར་ཐལ། རང་གི་བསྟན་དོན་རྟོགས་པའི་ཚད་མ་སྔ་མ་སྔོན་དུ་སོང་བ་ཤིན་ཏུ་
ལྐོག་གྱུར་ཡིན་པའི་ཕྱིར། མ་གྲུབ་ན། མཚན་ཉིད་རིགས་པ་འབུད། འདོད་ན། རང་གི་
མི་
པ་སྐ།།
འདོད་ན།
སྦྱིན་པ་བཏང་བ་ལས་ལོངས་སྤྱོད་འབྱུང་བ་ཤིན་ཏུ་ལྐོག་གྱུར་ཡིན་པར་ཐལ་ལོ། འདོད་
ན། ཐར་པ་དང་ཐམས་ཅད་མཁྱེན་པ་ཤིན་ཏུ་ལྐོག་གྱུར་ཡིན་པར་ཐལ་ལོ། འདི་ལ་ཁ་
ཅིག་ན་རེ། སྦྱིན་པ་ཤིན་ཏུ་ལྐོག་གྱུར་ཡིན་པར་ཐལ། སྦྱིན་པ་བཏང་བ་ལས་ལོངས་
~395~

སྤྱོད་འབྱུང་བ་ཤིན་ཏུ་ལྐོག་གྱུར་ཡིན་པའི་ཕྱིར། དེ་ལ་ཁྱབ་པ་མེད་ན། སྦྱིན་པས་
ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་རང་གི་བསྟན་དོན་རྟོགས་པའི་ཚད་མ་
སྔ་མ་སྔོན་དུ་སོང་བ་ཤིན་ཏུ་ལྐོག་གྱུར་ཡིན་ན། དེའི་བསྟན་དོན་རྟོགས་པའི་ཚད་མ་
,,, སྔ་མ་ཤིན་ཏུ་ལྐོག་གྱུར་ཡིན་པ་འབུད། ཡིད་ཆེས་ཀྱི་རྟགས་ཡང་དག་དང་། ཡིད་ཆེས་
རྗེས་དཔག་གཉིས་ལ་རྟོག་པ་ཕན་ཚུན་བརྟེན་པའི་སྐྱོན་ཡོད་པར་ཐལ། སྔར་གྱི་མཚན་
ཉིད་འཐད་པའི་ཕྱིར། འདོད་ན། དེ་གཉིས་རྟོགས་པའི་དུས་མི་སྲིད་པར་ཐལ།
པའི་ཕྱིར། རི་བོང་ཅན་ལ་ཟླ་བ་ཞེས་པའི་སྒྲ་དངོས་དབང་གིས་བརྗོད་རུང་མིན་པ་ཆོས་
ཅན། བརྡ་འམ་འདོད་པ་ཙམ་གྱིས་བཞག་པར་ཐལ། གྲགས་རྟགས་ཡང་དག་གི་དངོས་
ཀྱི་བསྒྲུབ་བྱ་ཡིན་པའི་ཕྱིར། འདོད་ན། དེ་དེ་མ་ཡིན་པར་ཐལ། སྒྲ་དངོས་དབང་
གིས་མི་འཇུག་པ་བརྡ་འམ་འདོད་པ་ཙམ་གྱིས་བཞག་པ་མ་ཡིན་པའི་ཕྱིར། དེར་ཐལ།
སྒྲ་དེ་སེལ་བས་འཇུག་པ་བརྡ་འམ་འདོད་པ་ཙམ་གྱིས་བཞག་པ་མ་ཡིན་པའི་ཕྱིར་ཏེ།
སེལ་འཇུག་བརྡ་འམ་འདོད་པ་ཙམ་གྱིས་བཞག་པ་མ་ཡིན་པའི་ཕྱིར་ཏེ། སེལ་འཇུག་
བདེན་པར་གྲུབ་པའི་ཕྱིར། སྦྱིན་པ་བཏང་བ་ལས་ལོངས་སྤྱོད་འབྱུང་བ་ཆོས་ཅན།
ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་མ་ཡིན་པར་ཐལ། དངོས་སྟོབས་
རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར་ཏེ། སྦྱིན་པ་དང་ལོངས་སྤྱོད་
རྒྱུ་འབྲས་སུ་རྟོགས་པའི་དངོས་སྟོབས་རྗེས་དཔག་དེ་ཁྱོད་ལ་ཚད་མ་ཡིན་པའི་ཕྱིར།
དེ་དེར་ཐལ། དེ་ལྟར་རྟོགས་པའི་དངོས་སྟོབས་རྗེས་དཔག་ཡོད་པའི་ཕྱིར། དེར་ཐལ།
སྦྱིན་པ་དང་ལོངས་སྤྱོད་རང་གི་རྒྱུ་ལས་སྐྱེས་པར་རྟོགས་པའི་དངོས་སྟོབས་རྗེས་དཔག་
ཡོད་པའི་ཕྱིར། སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བར་དམ་བཅས་
~396~

པའི་དམ་བཅའ་དེ། དམ་བཅའ་ཡང་དག་ཏུ་རྟོགས་པའི་དངོས་སྟོབས་རྗེས་དཔག་མེད་
པར་ཐལ། དམ་བཅའ་དེའི་ཞེན་དོན་རྟོགས་པའི་དངོས་སྟོབས་རྗེས་དཔག་མེད་པའི་
ཕྱིར། འདོད་ན། ཡིད་ཆེས་རྗེས་དཔག་ཚད་མར་རྟོགས་པའི་དངོས་སྟོབས་རྗེས་
དཔག་མེད་པར་ཐལ། འདོད་པའི་ཕྱིར། འདོད་ན། ཡིད་ཆེས་རྗེས་དཔག་ཤིན་ཏུ་
ལྐོག་གྱུར་དུ་ཐལ། འདོད་པའི་ཕྱིར། ཟག་བཅས་ཀྱི་ལས་ལ་བརྟེན་ནས་རང་འབྲས་
སྡུག་བདེན་འབྱུང་བར་རྟོགས་པའི་དངོས་སྟོབས་རྗེས་དཔག་མེད་པར་ཐལ།དགེ་
སྡིག་གི་ལས་ལ་བརྟེན་ནས་བདེ་སྡུག་འབྱུང་བར་རྟོགས་པའི་དངོས་སྟོབས་རྗེས་དཔག་
མེད་པའི་ཕྱིར། འདོད་ན། བདེན་བཞི་རྟོགས་པའི་དངོས་སྟོབས་རྗེས་དཔག་མེད་པར་
ཐལ་ལོ། འདོད་ན། མངོན་མཐོ་ངེས་ལེགས་རྟོགས་པའི་དངོས་སྟོབས་རྗེས་དཔག་
མེད་པར་ཐལ་ལོ། །སྦྱིན་པ་དཀར་ཆོས་སུ་རྟོགས་པའི་དངོས་སྟོབས་རྗེས་དཔག་ཚད་
མ་མེད་པར་ཐལ། སྦྱིན་པ་བཏང་བ་ལས་ལོངས་སྤྱོད་འབྱུང་བར་རྟོགས་པའི་དངོས་
སྟོབས་རྗེས་དཔག་ཚད་མ་མེད་པའི་ཕྱིར། རྟགས་ཁས། འདོད་ན། དཀར་ཆོས་རྟོགས་
པའི་དངོས་སྟོབས་རྗེས་དཔག་ཚད་མ་མེད་པར་ཐལ་ལོ། །འདོད་ན། དགེ་མི་དགེ་
ལུང་མ་བསྟན་གསུམ་རྟོགས་པའི་དངོས་སྟོབས་རྗེས་དཔག་མེད་པར་ཐལ་ལོ། ཚུར་
མཐོང་གི་རྒྱུད་ཀྱི་མངོན་སུམ་ཚད་མར་སོང་བའི་གཞལ་བྱ་དེ་དང་དངོས་སྟོབས་རྗེས་
དཔག་ཚད་མར་སོང་བའི་གཞལ་བྱ་འགལ་བར་ཐལ། ཚུར་མཐོང་གི་རྒྱུད་ཀྱི་མངོན་
སུམ་ཚད་མར་སོང་བའི་གཞལ་བྱ་དང༌། ཡིད་ཆེས་རྗེས་དཔག་ཚད་མར་སོང་བའི་
གཞལ་བྱ་འགལ་བ་གང་ཞིག རྒྱུ་མཚན་མཚུངས་པའི་ཕྱིར། གཞན་ཡང་། ཤིན་ཏུ་
ལྐོག་གྱུར་ལ་ཚད་མར་སོང་བའི་ཚུར་མཐོང་གི་མངོན་སུམ་མེད་པར་ཐལ། དེ་ལ་ཚད་
~397~

མར་སོང་བའི་དངོས་སྟོབས་རྗེས་དཔག་མེད་པའི་ཕྱིར། འདོད་མི་ནུས་ཏེ། ཡིད་
མངོན་གྱི་སྐབས་སུ་གནོད་བྱེད་བརྗོད་ཟིན་པའི་ཕྱིར། རྗེས་དཔག་གསུམ་ཚད་མར་
སོང་བའི་གཞལ་བྱ་འགལ་བར་འདོད་པ་དང༌། རང་ངེས་གཞན་ངེས་སོགས་ཀྱི་རྣམ་
བཞག་འགལ་བར་འདོད་པ་མང་དུ་འདུག་པས་སྔར་བཤད་གྱི་རིགས་པ་རྣམས་དྲན་པར་
བྱའོ། གཞུང་འདིས་ཡིད་ཆེས་ཀྱི་རྟགས་མཚན་ཉིད་པ་དང་། བཏགས་པ་བ་གཉིས་
ཀ་བསྟན་པ། རྣམ་ངེས་ཊི ཀ་ཆེན་སོགས་ཀྱི་དགོངས་པ་ཡིན་ལ། ཡིད་ཆེས་ཀྱི་རྟགས་
ཡང་དག་མེད་པར་འདོད་པ་དང་། ཡིད་ཆེས་རྗེས་དཔག་ཚད་མ་མ་ཡིན་པར་འདོད་
པ་ནི། ཤིན་ཏུ་ལྐོག་གྱུར་གཞལ་བྱ་མ་ཡིན་པ་དང་། ལུང་ཚིག་རྣམ་དག་མེད་པར་
འདོད་པ་དང་མཚུངས་པས་དགག་པ་སླ་ཞིང༌། རྣམ་པར་ངེས་པས་རིག་བྱེད་འགོག་
པའི་སྐབས་སུ་འཐད་ལྡན་ལས། ཡིད་ཆེས་རྗེས་དཔག་ཚད་མར་གསལ་བར་གསུངས་
པ། རྒྱལ་ཚབ་ཆོས་རྗེའི་ཊི ཀ་ཆེན་དུ་ཡང་ལེགས་པར་བཀོད་པས་དེར་བལྟའོ། ༈ ཡང་
དག་ངེས་ལྡན་བརྗོད་འདོད་པ། །ཞེས་སོགས་ཀྱི་སྐབས་སུ་ཤིན་ཏུ་ལྐོག་གྱུར་མངོན་
སུམ་དུ་རྟོགས་པའི་ཡིད་ཆེས་པའི་གང་ཟག་གིས་སྨྲས་པའི་དཔྱད་གསུམ་གྱིས་དག་
པའི་ལུང་། ལུང་ཚིག་རྣམ་དག་གི་མཚན་ཉིད། རང་ཚིག་རྣམ་དག་དང་། ལུང་ཚིག་
རྣམ་དག་ཡང་འགལ་ལོ་ཞེ་ན། སོ་སྐྱེས་ཤིན་ཏུ་ལྐོག་གྱུར་མངོན་སུམ་དུ་མ་རྟོགས་པ་
དང་ནང་འགལ་ཏེ། ཚུར་མཐོང་གི་རྒྱུད་ལ་ལུང་ཚིག་རྣམ་དག་མེད་པར་ཐལ། སྔར་
གྱི་མཚན་ཉིད་འཐད་པ་གང་ཞིག ཚུར་མཐོང་གིས་ཤིན་ཏུ་ལྐོག་གྱུར་མངོན་སུམ་དུ་
མ་རྟོགས་པའི་ཕྱིར། འདོད་མི་ནུས་པར་ཐལ། ཚུར་མཐོང་གི་རྒྱུད་ལ་ཤིན་ལྐོག་བསྟན་
བྱའི་གཙོ་བོར་བྱེད་པའི་བསྟན་བཅོས་རྣམ་དག་ཡོད་པའི་ཕྱིར་རོ། དེའི་རྒྱུད་ལ་ཡིད་
~ 398 ~

ཆེས་རྗེས་དཔག་ཚད་མ་མེད་པར་ཕལ། དེའི་རྒྱུད་ལ་ལུང་ཚིག་རྣམ་དག་མེད་པའི་
ཕྱིར། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་དང་། དངོས་སྟོབས་རྗེས་
དཔག་ཚད་མར་སོང་བའི་གཞལ་བྱ་མི་འགལ་བར་ཐལ། རང་ཚིག་རྣམ་དག་དང་། ལུང་
ཚིག་རྣམ་དག་མི་འགལ་བའི་ཕྱིར། རྟགས་གསལ་དངོས། ཤིན་ཏུ་ལྐོག་གྱུར་གྱི་
ཡུལ་ལ་རང་ཚིག་རྣམ་དག་དང་། འགལ་བའི་དམ་བཅས་པའི་དོན་ལ་གནོད་བྱེད་ཡང་
དག་ཏུ་འགྱུར་བ་ཡོད་པར་ཐལ། ལུང་ཚིག་རྣམ་དག་ཡིན་ན། རང་ཚིག་རྣམ་དག་ཡིན་
དགོས་པའི་ཕྱིར། འདོད་ན། རང་གི་ཚིག་ཀྱང་ཐ་དད་པ། ཚིག་ཙམ་བརྗོད་ལ་གེགས་
བྱེད་ཡིན་ཞེས་བཤད་པ་མི་འཐད་པར་ཐལ། འདོད་པའི་ཕྱིར། ལུང་ཚིག་འགལ་བའི་
དམ་བཅའ་ཡིན་ན། རང་ཚིག་འགལ་བའི་དམ་བཅའ་ཡིན་དགོས་པར་ཐལ། ལུང་ཚིག་
རྣམ་དག་ཡིན་ན། རང་ཚིག་རྣམ་དག་ཡིན་དགོས་པའི་ཕྱིར། ཡིད་ཆེས་རྗེས་དཔག་
ཡིན་ན། རང་གི་གཞལ་བྱར་གྱུར་པའི་ཤིན་ཏུ་ལྐོག་གྱུར་ཡོད་པས་ཁྱབ་པ་མེད་པར་
ཐལ། ལུང་ཚིག་རྣམ་དག་ཡིན་ན། རང་གི་བསྟན་བྱའི་གཙོ་བོར་གྱུར་པའི་ཤིན་ཏུ་
ལྐོག་གྱུར་ཡོད་པས་མ་ཁྱབ་པའི་ཕྱིར། ལུང་ཚིག་འགལ་བའི་དམ་བཅའ་ཡིན་ན། རང་
གི་ཞེན་དོན་གྱི་ལོག་ཕྱོགས་སུ་གྱུར་པའི་ཤིན་ལྐོག་ཡོད་པས་མ་ཁྱབ་པར་ཐལ། རྟགས་
སྔར་བཞིན། ཤིན་ལྐོག་བསྟན་བྱའི་གཙོ་བོར་བྱེད་པའི་དཔྱད་གསུམ་གྱིས་དག་པའི་
ལུང་། ལུང་ཚིག་རྣམ་དག་གི་མཚན་ཉིད། ཚིག་གཉིས་པོ་འགལ་ལོ་ཞེས་ཟེར་ན།
འཁྲི་ཚུལ་འདི་ལྟར་བརྗོད་དེ། ཡིད་ཆེས་རྗེས་དཔག་ཡིན་ན། ཤིན་ཏུ་ལྐོག་གྱུར་ལ་
ཚད་མ་ཡིན་དགོས་པར་ཐལ། ལུང་ཚིག་རྣམ་དག་ཡིན་ན། ཤིན་ཏུ་ལྐོག་གྱུར་བསྟན་
བྱའི་གཙོ་བོར་བྱེད་དགོས་པའི་ཕྱིར། འདོད་ན། དངོས་སྟོབས་རྗེས་དཔག་ཡིན་ན།
~399~

ཅུང་ཟད་ལྐོག་གྱུར་ལ་ཚད་མ་ཡིན་དགོས་པར་ཐལ། འདོད་པའི་ཕྱིར། འདོད་ན།
ཅུང་ཟད་ལྐོག་གྱུར་གང་ཟག་གི་བདག་མེད་དུ་རྟོགས་པའི་རྗེས་དཔག་ཆོས་ཅན། དེར་
ཐལ། དེའི་ཕྱིར། འདོད་ན། སྒྲ་མི་རྟག་རྟོགས་ཀྱི་རྗེས་དཔག་སྒྲ་ལ་ཚད་མར་ཐལ།
འདོད་པའི་ཕྱིར། སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་ལུང་ཆོས་ཅན།
ཤིན་ལྐོག་བསྟན་བྱའི་གཙོ་བོ་བྱས་པའི་ལུང་དུ་ཐལ། ལུང་ཚིག་རྣམ་དག་ཡིན་པའི་
ཕྱིར། འདོད་ན། ཤིན་ལྐོག་བསྟན་བྱའི་གཙོ་བོར་བྱས་པར་ཐལ། རང་གི་བསྟན་བྱའི་
གཙོ་བོར་གྱུར་པའི་ཤིན་ཏུ་ལྐོག་གྱུར་ཡོད་པའི་ཕྱིར། ཞེས་པའི་ཐལ་འགྱུར་ལ་ཁྱབ་
པ་ཡོད་པར་ཐལ། འདོད་པའི་ཕྱིར། འདོད་ན། རང་གི་བསྟན་བྱའི་གཙོ་བོར་གྱུར་
པའི་ཆོས་དེ་ཡོད་ན། ཆོས་དེ་བསྟན་བྱའི་གཙོ་བོར་བྱེད་པས་ཁྱབ་པར་ཐལ། འདོད་
པའི་ཕྱིར། འདོད་ན། བུམ་པ་ཞེས་པའི་ངག་ཆོས་ཅན། གང་ཟག་གི་བདག་མེད་བསྟན་*
བྱའི་གཙོ་བོར་བྱེད་པར་ཐལ། རང་གི་བསྟན་བྱའི་གཙོ་བོར་གྱུར་པའི་གང་ཟག་གི་
བདག་མེད་ཡོད་པའི་ཕྱིར། འདོད་ན། སྒྲ་དངོས་དབང་གིས་འཇུག་པར་ཐལ་ལོ། ༈ རང་
ཚིག་འགལ་བ་བསལ་བའི་དཔེ། །ལུང་ལ་ཕྱོགས་ཙམ་བསྟན་པ་ཡིན། ཞེས་པའི་
སྐབས་སུ། ཆོས་ཅན་ལུང་ཁོ་ནས་གྲུབ་པའི་སྟེང་དུ་ཆོས་འགལ་བ་དམ་བཅས་པའི་
དམ་བཅའ་གང་ཞིག རང་གི་ཞེན་དོན་གྱི་ལོག་ཕྱོགས་འགྲུབ་པ་ལུང་ལ་ལྟོས་པ། ལུང་
ཚིག་འགལ་བའི་དམ་བཅའི་མཚན་ཉིད། ཆོས་ཅན་དངོས་སྟོབས་ཀྱིས་གྲུབ་པའི་སྟེང་
དུ་ཆོས་འགལ་བ་དམ་བཅས་པའི་དམ་བཅའ་གང་ཞིག རང་གི་ཞེན་དོན་གྱི་ལོག་ཕྱོགས་
འགྲུབ་པ་ལུང་ལ་མི་ལྟོས་པ། རང་ཚིག་འགལ་བའི་དམ་བཅའི་མཚན་ཉིད་ཅེ་ན། སྦྱིན་
པ་བཏང་བ་ལས་ལོངས་སྤྱོད་མི་འབྱུང་བར་དམ་བཅས་པའི་དམ་བཅའ་དེ་ནི་ཆོས་ཅན།
~400 ~

ཆོས་ཅན་ལུང་ཁོ་ནས་གྲུབ་པའི་སྟེང་དུ་ཆོས་འགལ་བ་དམ་བཅས་པའི་དམ་བཅའ་ཡིན་
པར་ཐལ། ལུང་ཚིག་འགལ་བའི་དམ་བཅའ་ཡིན་པའི་ཕྱིར། མ་གྲུབ་ན། རང་གི་ཞེན་
དོན་གྱི་ལོག་ཕྱོགས་འགྲུབ་པ་ལུང་ལ་མི་ལྟོས་པར་ཐལ། རང་ཚིག་འགལ་བའི་དམ་
བཅའ་ཡིན་པའི་ཕྱིར། ཁྱབ་པ་ཁས་སོ། །མ་གྲུབ་ན། དེ་ལུང་ཚིག་འགལ་བའི་དམ་
བཅའ་མ་ཡིན་པ་འབུད། སྔ་མའི་རྩ་བར་འདོད་ན། སྦྱིན་པ་ལུང་ཁོ་ནས་གྲུབ་པར་ཐལ།
འདོད་པའི་ཕྱིར། འདོད་ན། གཏོང་བའི་སེམས་པ་ལུང་ཁོ་ནས་གྲུབ་པར་ཐལ། འདོད་
པའི་ཕྱིར། སྤྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བར་དམ་བཅས་པའི་
དམ་བཅའ་དེས། སྦྱིན་པ་བཏང་བ་ལས་ལོངས་སྤྱོད་འབྱུང་མི་འབྱུང་གཉིས་ཀར་དམ་
བཅས་པར་ཐལ། དེས་ཆོས་འགལ་བ་དམ་བཅས་པའི་ཕྱིར། རྟགས་ཁས། འདོད་ན།
སྦྱིན་པ་བཏང་བ་ལས་ལོངས་སྤྱོད་མི་འབྱུང་ཞེས་པའི་ངག་གི་སྦྱིན་པ་བཏང་བ་ལས་
ལོངས་སྤྱོད་འབྱུང་བར་བརྗོད་པར་ཐལ། འདོད་པའི་ཕྱིར། འདོད་ན། ཧ་ཅང་ཐལ་
ལོ། །རང་ཚིག་འགལ་བའི་དམ་བཅའ་དང་ལུང་ཚིག་འགལ་བའི་དམ་བཅའ་གཉིས་
འགལ་བར་ཐལ། སྔར་གྱི་མཚན་ཉིད་འཐད་པའི་ཕྱིར། འདོད་ན། འཁྲི་ཚུལ་འདི་ལྟར་
བརྗོད་དེ། སྦྱིན་སོགས་དཀར་པོའི་ཆོས་ཀྱང་ཡིན། སྤྱད་པ་ལས་བདེ་བ་མི་འབྱུང་
ཡང་ཡིན་པའི་གཞི་མཐུན་དུ་དམ་བཅས་པའི་དམ་བཅའ་ཆོས་ཅན། རང་ཚིག་འགལ་
བའི་དམ་བཅར་ཐལ། རང་ཚིག་སྔ་ཕྱི་འགལ་བའི་དམ་བཅའ་ཡིན་པའི་ཕྱིར། དེར་
ཐལ། ཁོ་བོའི་མ་མོ་གཤམ་ཡིན་ཞེས་པའི་ངག་དེ། རང་ཚིག་སྔ་ཕྱི་འགལ་བའི་དམ་
བཅའ་ཡིན་པའི་ཕྱིར། རྩ་བའི་གསལ་བ་ཁས། ངག་སྔ་མས་བཞག་པ་ཕྱི་མས་ཉམས་
པར་བྱེད་པ་རང་ཚིག་སྔ་ཕྱི་འགལ་བའི་དམ་བཅའི་མཚན་ཉིད། ཚིག་རང་ཉིད་ཀྱིས་
~401·

རང་གི་ནུས་པ་ཉམས་པར་བྱེད་པ། རང་ཚིག་དངོས་ཤུགས་འགལ་བའི་དམ་བཅའི་
མཚན་ཉིད་ཅེ་ན། སྒྲ་བྱས་པ་རྟག་ཅེས་པའི་ངག་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར།འདོད་ན།སྒྲ་རྟག་གོ་ཞེས་བའི་ངག་གིས་སྒྲ་བྱས་པ་ཉམས་
བྱེད་པར་ཐལ། འདོད་པའི་ཕྱིར། འདོད་མི་ནུས་པར་ཐལ། དེ་ལྟ་མིན་ན་རིགས་བྲལ་
གྱི། ཞེས་སོགས་ཀྱི་ལུང་དོན་གྲུབ་པའི་ཕྱིར། གཞལ་བྱའི་དོན་ཅན་གྱི་ཚད་མ་དག་
མེད་དོ། །ཞེས་པའི་ངག་ཆོས་ཅན། ཚིག་རང་ཉིད་ཀྱིས་རང་ཉིད་ཀྱི་ནུས་པ་ཉམས་
པར་བྱེད་པར་ཐལ། རང་ཚིག་དངོས་ཤུགས་འགལ་བའི་དམ་བཅའ་ཡིན་པའི་ཕྱིར།
འདོད་ན། ངག་དེས་གཞལ་བྱའི་དོན་ཅན་གྱི་ཚད་མ་མེད་པ་ལ་གནོད་པ་དང་། ཡོད་
པར་སྒྲུབ་ནུས་པར་ཐལ། འདོད་པའི་ཕྱིར། འདོད་ན། དངོས་སྟོབས་ཡུལ་ལ་ལུང་
གནོད་སྒྲུབ་ཏུ་འཇུག་པར་ཐལ་ལོ། ། ༈ ཀུན་ཏུ་རྒོལ་བ་བདག་ཉིད་ཀྱི། །ཞེས་པའི་
སྐབས་སུ། ཤེས་འདོད་ཆོས་ཅན་གྱི་མཚན་ཉིད། དེ་སྒྲུབ་ཀྱི་ཕྱོགས་བཏགས་པ་བ་
གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དཔག་གཞིར་བཟུང་རུང་དང་། དེ་གང་ཞིག
དེ་སྒྲུབ་ཀྱི་རྟགས་ཚུལ་དང་པོ་གཏན་ལ་འབེབས་པའི་གཞིར་གྱུར་པ་ཞེ་ན། རྟག་པ་མ་
ཡིན་པ་ཆོས་ཅན། སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་དུ་ཐལ། དེ་སྒྲུབ་
ཀྱི་ཕྱོགས་བཏགས་པ་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དཔག་གཞིར་བཟུང་
རུང་ཡིན་པའི་ཕྱིར། རྟགས་དང་པོ་གྲུབ་སྟེ། དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་པའི་ཕྱིར། ཁྱབ་པར་ཐལ། རྟགས་ཀྱི་བསྒྲུབ་བྱ་ཚོགས་པ་ཉིད། ཅེས་སོགས་
ཀྱི་ལུང་དོན་སྒྲུབ་པའི་ཕྱིར། གཉིས་པ་མ་གྲུབ་ན། རྟག་པ་མ་ཡིན་པ་ཆོས་ཅན། དེར་
ཐལ། རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཡིན་པར་སྒྲུབ་
-402-

པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། བསྒྲུབ་ཆོས་གཞི་ལྡོག་ལ་བྱེད་ན།
གཟུགས་ཆོས་ཅན། སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་དུ་ཐལ།
མི་རྟག་པའི་དཔག་གཞིར་བཟུང་རུང་ཡིན་པའི་ཕྱིར། མ་ཁྱབ་ན། མཚན་ཉིད་འཐད་
པ་འབུད། མ་གྲུབ་ན། དེ་ཆོས་ཅན། དེར་ཐལ། གཟུགས་མི་རྟག་པར་སྒྲུབ་པའི་ཤེས་
འདོད་ཆོས་ཅན་སྐྱོན་མེད་ཡིན་པའི་ཕྱིར། འཁོར་གསུམ། གསོན་ལུས་ཆོས་ཅན།
གང་ཟག་གི་བདག་གི་དཔག་གཞིར་ཐལ། གསོན་ལུས་གང་ཟག་གི་བདག་ཏུ་སྒྲུབ་
པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། འདོད་ན། །གང་ཟག་གི་བདག་
གི་སྒྲུབ་གཞིར་ཐལ། འདོད་པའི་ཕྱིར། འདོད་ན། དེའི་དཔག་གཞི་མ་ཡིན་པར་ཐལ།
འདོད་པའི་ཕྱིར། འདོད་ན། དེ་ཡིན་པར་ཐལ། གཞི་གྲུབ་པའི་ཕྱིར། དེ་སྒྲུབ་ཀྱི་ཕྱོགས་
ཆོས་ཚད་མས་ངེས་ན། དེ་སྒྲུབ་ཀྱི་ཤེས་འདོད་ཆོས་ཅན་ཚད་མས་ངེས་པས་མ་ཁྱབ་
པར་ཐལ། མཚན་ཉིད་གཉིས་པ་འཐད་པའི་ཕྱིར། འདོད་ན། ཕྱོགས་ཆོས་ཀྱི་མཚན་
ཉིད་འཆད་པའི་ཚིག་ཟུར་དུ་རྗེས་སུ་དཔག་པར་བྱ་བ་ཞེས་སོགས་སྨོས་པ་དོན་མེད་
པར་ཐལ། འདོད་པའི་ཕྱིར། བ་ལང་གི་སྤྱི་རྟག་དངོས་ཆོས་ཅན། བ་སྤྱི་རྟག་དངོས་
གསལ་བ་རྣམས་ལ་འཕྲོད་འདུ་མ་འབྲེལ་བར་སྒྲུབ་པའི་རྟགས་ཚུལ་དང་པོ་གཏན་ལ་
འབབས་པའི་གཞི་ཡིན་པར་ཐལ།དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་
ཕྱིར། འདོད་ན། ཡོད་པར་ཐལ། འདོད་པ་གང་ཞིག དེ་སྒྲུབ་ཀྱི་རྟགས་ཚུལ་དང་པོ་
ཡིན་ན། ཡོད་དགོས་པའི་ཕྱིར། རང་བརྟེན་ལ། ཞེས་སྨོས་པ་ཆོས་ཅན། དགོས་པ་
ཡོད་དེ། དེ་སྒྲུབ་ཀྱི་ཤེས་འདོད་ཆོས་ཅན་ཚད་མས་བསལ་ན། དེ་སྒྲུབ་ཀྱི་བསྒྲུབ་བྱ་
ཚད་མས་བསལ་དགོས་སོ་ཞེས་གོ་བའི་དགོས་པ་ཡོད་པའི་ཕྱིར་ཞེ་ན། གང་ཟག་གི་
-403~

བདག་མེད་པར་སྒྲུབ་པའི་བསྒྲུབ་བྱ་ཚད་མས་བསལ་བར་ཐལ།དེ་སྒྲུབ་ཀྱི་ཤེས་འདོད་:
ཆོས་ཅན་ཚད་མས་བསལ་བའི་ཕྱིར་ཏེ། གང་ཟག་གི་བདག་ཚད་མས་བསལ་བའི་
ཕྱིར། འདོད་ན། གང་ཟག་གི་བདག་མེད་ཚད་མས་བསལ་བར་ཐལ། འདོད་པའི་ཕྱིར།
རང་བརྟེན་ལ་ཞེས་སྨོས་པ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་བསྒྲུབ་བྱའི་ཆོས་
ཀྱི་རྟེན་གཞིར་གྱུར་བའི་ཤེས་འདོད་ཆོས་ཅན་ཚད་མས་བསལ་ན། དེ་སྒྲུབ་ཀྱི་བསྒྲུབ་
བྱ་ཚད་མས་བསལ་དགོས་སོ་ཞེས་རྟོགས་པའི་དགོས་པ་ཡོད་པའི་ཕྱིར་ཞེ་ན། དོགས་
པའི་གནས་འདི་ལྟར་ཡོད་དེ། སྐྱེས་བུ་སྡུག་བསྔལ་བར་སྒྲུབ་པའི་རྟགས་སུ་བཀོད་པ་
གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པ་དེ། རི་བོང་གི་རྭས་ཕུག་པ་སྐྱེས་བུ་སྡུག་
བསྔལ་བར་སྒྲུབ་པའི་གཏན་ཚིགས་ལྟར་སྣང་དུ་སྒྲུབ་པའི་ཚུལ་གསུམ་མ་ཡིན་པར་
ཐལ། རི་བོང་གི་རྭས་ཕུག་པའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་རྟགས་
སུ་བཀོད་པ་གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པ་དེ། རི་བོང་གི་རྭས་ཕུག་པ་
དེ་རི་བོང་གི་རྭས་ཕུག་པའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་གཏན་
ཚིགས་ལྟར་སྣང་དུ་སྒྲུབ་པའི་རྟགས་ཡང་དག་མ་ཡིན་པའི་ཕྱིར། མ་གྲུབ་ན་སོང༌། རི་
བོང་རྭས་ཕུག་པའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་རྟགས་སུ་བཀོད་པ་
གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པ་ཆོས་ཅན། རི་བོང་གི་རྭས་ཕུག་པ་དེ།
དེའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་གཏན་ཚིགས་ལྟར་སྣང་དུ་སྒྲུབ་པའི་
རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་བསྒྲུབ་བྱ་ཡང་དག་ཚད་མས་བསལ་
བའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྟགས་ཀྱིས་རི་བོང་གི་རྭས་ཕུག་པ་དེ་
དེའི་རྟགས་ཀྱིས་དེ་སྒྲུབ་ཀྱི་གཏན་ཚིགས་ལྟར་སྣང་དུ་སྒྲུབ་པའི་བསྒྲུབ་བྱ་ཡང་དག་ཚད་
404~

མས་བསལ་བར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་རྟེན་གཞིར་
གྱུར་པའི་ཤེས་འདོད་ཆོས་ཅན་ཚད་མས་བསལ་བའི་ཕྱིར། འདིའི་ཁྱབ་པ་དང་གསལ་
བ་དངོས། གཞན་རྣམས་ཀྱི་རྟགས་སོང་མ་གྲུབ་ན། དེ་ཆོས་ཅན། རི་བོང་རྭས་ཕུག་
པའི་དོན་སྤྱི་ཁྱོད་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་
རྟེན་གཞིར་གྱུར་པའི་ཤེས་འདོད་ཆོས་ཅན་སྐྱོན་མེད་ཡོད་པ་གང་ཞིག དེ་ཡོད་ན།རི་
བོང་གི་རྭས་ཕུག་པའི་དོན་སྤྱི་ཁྱོད་ཡིན་དགོས་པའི་ཕྱིར། རེ་ཞིག་དངོས། འདོད་ན།
སྒྲའི་དོན་སྤྱི་དེ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་
ཐལ། འདོད་པའི་ཕྱིར། རི་བོང་གི་རྭས་ཕུག་པའི་དོན་སྤྱི་ཆོས་ཅན། མེད་པ་ཐལ། རི་
བོང་གི་རྭས་ཕུག་པའི་རྟགས་ཀྱིས་སྐྱེས་བུ་སྡུག་བསྔལ་བར་སྒྲུབ་པའི་རྟགས་སུ་གཟུང་
བྱ་ཡིན་པའི་ཕྱིར། རྟགས་ཁས། ཁ་ཅིག་ན་རེ། བ་ལང་གི་སྤྱི་རྟག་དངོས་རང་གི་
གསལ་བ་རྣམས་ལ་འཕྲོད་འདུ་མ་འབྲེལ་བར་སྒྲུབ་པའི་ཤེས་འདོད་ཆོས་ཅན་སྐྱོན་མེད་
མེད་པར་ཐལ། ཆོས་དེ་མེད་ན། ཆོས་དེ་དེ་ལྟར་སྒྲུབ་པའི་ཤེས་འདོད་ཆོས་ཅན་སྐྱོན་
ཕི-པའི་
མེད་མེད་དགོས་བ་ལང་གི་སྤྱི་རྟག་དངོས་ཀྱི་དོན་སྤྱི་དེ་དོན་བྱེད་ནུས་སྟོང་
གི་གཞལ་བྱའི་རྟགས་ཀྱིས་བ་ལང་གི་སྤྱི་རྟག་དངོས་རྟག་པ་མ་ཡིན་པར་སྒྲུབ་པའི་
རྟགས་ཡང་དག་གི་ཤེས་འདོད་ཆོས་ཅན་སྐྱོན་མེད་ཡིན་པར་ཐལ། བ་ལང་གི་སྤྱི་རྟག་
དངོས་ཀྱི་དོན་སྤྱི་དེ། བ་སྤྱི་རྟག་དངོས་རང་གི་བསལ་བ་རྣམས་ལ་མ་འབྲེལ་བར་སྒྲུབ་
པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། འདོད་ན། བ་ལང་གི་སྤྱི་རྟག་
དངོས་ཤེས་བྱ་ཡིན་ཅིང་། དེའི་དོན་སྤྱི་རྟག་པ་མ་ཡིན་པར་ཐལ། འདོད་པའི་ཕྱིར་ཞེ་
ན། མཚན་ཉིད་ལྔ་ལྡན་གྱི་གཙོ་བོ། རྣམ་འགྱུར་གྱི་དངོས་པོའི་ཉེར་ལེན་དུ་མེད་པར་
', 405~

སྒྲུབ་པའི་ཕྱོགས་ཆོས་ཡོད་པར་ཐལ། རང་འགྲེལ་ལས། སོ་སོར་རང་གིས་རིག་པར་
བྱ་བ་ཡིན་པའི་ཕྱིར་སྤང་བར་འོས་པ་མ་ཡིན་པ་ནི། འདི་ལ་ཆོས་ཅན་ཡིན་ལ་ཞེས་པ་
དེ་ལྟ་བུའི་ཕྱོགས་ཆོས་རང་གིས་གྲུབ་པར་གསུངས་པའི་ཕྱིར། རྩ་བའི་གསལ་བ་ཁས།
ཤེས་བྱ་མ་ཡིན་པ་ཆོས་ཅན། དུ་ལྡན་ལ་ལ་མེ་ཡོད་དུ་སྒྲུབ་པའི་ཕྱོགས་ཆོས་མེད་པར་
ཐལ། དུ་ལྡན་ལ་ལ་མེད་པའི་ཕྱིར། ཁྱབ་པ་ཁས། མ་གྲུབ་ན། ཡོད་པར་ཐལ། དུ་ལྡན་
ལ་ལ་ཡོད་པའི་ཕྱིར། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་གང་
ཟག་གི་བདག་མེད་དུ་སྒྲུབ་པའི་ཕྱོགས་ཆོས་མེད་པར་ཐལ། གཞལ་བྱའི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྗེས་ཁྱབ་མེད་པའི་ཕྱིར། སྒྲ་མི་རྟག་པར་སྒྲུབ་པའི་རྟགས་ཡང་
དག་གང་ཟག་གི་བདག་མེད་དུ་སྒྲུབ་དགོས་ཀྱི་ཕྱི་རྒོལ་གྱི་ངོར། དེ་སྒྲུབ་ཀྱི་ཕྱོགས་
ཆོས་མེད་པར་ཐལ། དེའི་ངོར་སྒྲ་མི་རྟག་པར་སྒྲུབ་པའི་རྟགས་ཡང་དག་མེད་པའི་
ཕྱིར། རྟགས་དངོས། ཁྱབ་པ་རྣམས་སོང༌། ཁོ་ན་རེ། བ་ལང་གི་སྤྱི་རྟག་དངོས་ཆོས་
ཅན། ཁྱོད་བ་ལང་གི་དོན་སྤྱི་རང་གི་གསལ་བ་རྣམས་ལ་འཕྲོད་འདུ་མ་འབྲེལ་བར་
སྒྲུབ་པའི་རྟེན་ཤེས་འདོད་ཆོས་ཅན་སྐྱོན་མེད་དུ་ཐལ། བ་ལང་གི་དོན་སྤྱི་དེ་ཁྱོད་རང་
གི་གསལ་བ་རྣམས་ལ་འཕྲོད་འདུ་མ་འབྲེལ་བར་སྒྲུབ་པའི་ཤེས་འདོད་ཆོས་ཅན་སྐྱོན་
མེད་ཡིན་པའི་ཕྱིར། བ་ལང་གི་དོན་སྤྱི་ཆོས་ཅན། བ་སྤྱི་རྟག་དངོས་རང་གི་གསལ་བ་
རྣམས་ལ་འཕྲོད་འདུ་མ་འབྲེལ་བར་སྒྲུབ་པའི་གཞི་རྟགས་ཐ་དད་མེད་ནས་མ་གྲུབ་པའི་
གཏན་ཚིགས་སུ་ཐལ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ཞེ་ན།
ཆོས་དེ་གཞི་དེ་དེ་ལྟར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་ན། གཞི་དེ་ཆོས་
དེ་དེ་ལྟར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པས་ཁྱབ་པར་ཐལ། ཐལ་འགྱུར་
~406~

དང་པོ་ལ་ཁྱབ་པ་ཡོད་པའི་ཕྱིར། སྦྱོར་བ་སྐོར་ཅིག་གི་ཤེས་འདོད་ཆོས་ཅན་སྐྱོན་མེད་
ཡིན་ན། སྦྱོར་བ་སྐོར་ཅིག་གི་གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་
ཡིན་པས་ཁྱབ་པར་ཐལ། ཐལ་འགྱུར་གཉིས་པ་ལ་ཁྱབ་པ་ཡོད་པའི་ཕྱིར། འདོད་ན།
བྱས་པའི་རྟགས་ཀྱིས་སྒྲ་མི་རྟགས་རྟོགས་ཀྱི་རྗེས་དཔག་དེ། སྒྲ་མི་རྟག་རྟོགས་ཀྱི་
རྗེས་དཔག་བདག་མེད་དུ་སྒྲུབ་པའི་ཤེས་འདོད་ཆོས་ཅན་སྐྱོན་མེད་དུ་ཐལ། སྒྲ་མི་
རྟག་རྟོགས་ཀྱི་རྗེས་དཔག་དེ། བྱས་པའི་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་
བདག་མེད་དུ་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ཏེ། སྒྲ་དེ་བྱས་
པའི་རྟགས་ཀྱིས་སྒྲ་བདག་མེད་དུ་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་
ཕྱིར། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། བྱས་པའི་རྟགས་ཀྱིས་སྒྲ་མི་རྟག་
རྟོགས་ཀྱི་རྗེས་དཔག་བདག་མེད་དུ་སྒྲུབ་པའི་གཞི་རྟགས་ཐ་དད་མེད་ནས་མ་གྲུབ་པའི་
གཏན་ཚིགས་སུ་ཐལ། བྱས་པའི་རྟགས་ཀྱིས་དེ་ལྟར་སྒྲུབ་པའི་ཤེས་འདོད་ཆོས་ཅན་
སྐྱོན་མེད་ཡིན་པའི་ཕྱིར། ཁྱབ་པ་ཁས་སོ། འདོད་ན། བྱས་རྟགས་ཀྱིས་སྒྲ་མི་རྟག་
རྟོགས་ཀྱི་རྗེས་དཔག་དེའི་སྤྱི་མ་ཡིན་པར་ཐལ། འདོད་པའི་ཕྱིར། འདོད་ན། སྤྱི་
གསལ་གྱི་རྣམ་བཞག་མ་ཆགས་པའི་གཏམ་ཡིན་ལ། གཞན་ཡང་། བརྗོད་པར་བྱ་བ་
མང་སྟེ། དམ་པ་རྣམས་ཀྱིས་གསལ་བར་བཤད་པས་རྟོགས་པར་སླ་ཞིང་། འདིར་ནི་
མང་བའི་འཇིགས་པས་རེ་ཞིག་བཞག་གོ། ༈ འདིས་གྲུབ་ཡན་ལག་གྱུར་པ་ཡི། ཞེས་
པའི་སྐབས་སུ། བསྒྲུབ་བྱ་བརྗོད་པ་དམ་བཅའི་མཚན་ཉིད། དབྱེ་ན། ཡང་དག་དང་།
ལྟར་སྣང་གཉིས། དམ་བཅའ་གང་ཞིག རང་གི་ཞེན་དོན་ཚད་མས་གྲུབ་པ། སྔ་མའི་
མཚན་ཉིད། དམ་བཅའ་གང་ཞིག རང་གི་ཞེན་དོན་ཚད་མས་བསལ་བ། ཕྱི་མའི་
~407~

མཚན་ཉིད། གྲངས་ཅན་གྱིས་སྒྲ་མི་རྟག་པར་དམ་བཅས་པའི་དམ་བཅའ་ཆོས་ཅན།
དམ་བཅའ་ཡང་དག་ཏུ་ཐལ། མཚན་ཉིད་དེའི་ཕྱིར། འདོད་ན། རང་དམ་བཅའ་བ་
ཕོས་རང་གི་ཞེན་དོན་རྟོགས་པར་ཐལ། འདོད་པའི་ཕྱིར། ཁྱབ་པར་ཐལ། རང་ཚིག་
རྣམ་དག་ཡིན་ན། རང་སྨྲ་བ་པོས་རང་གི་ཞེན་དོན་ཚད་མས་གྲུབ་པས་ཁྱབ་པའི་ཕྱིར་
ཏེ། ཡང་དག་ངེས་ལྡན་བརྗོད་འདོད་པ། ཞེས་སོགས་ཀྱི་ལུང་དོན་གྲུབ་པའི་ཕྱིར།
སྒྲུབ་ངག་ཡང་དག་ཡིན་ན་རང་ཉིད་སྨྲ་བ་པོའི་གང་ཟག་གིས་རང་གི་ཞེན་དོན་ཚད་མས་
ངེས་པས་མ་ཁྱབ་པར་ཐལ། དམ་བཅའ་ཡང་དག་ཡིན་ན། དེ་ལྟར་དུ་མ་ཁྱབ་པའི་ཕྱིར།
དེ་ལ་བརྟེན་མིན་དངོས་པོ་ལ། ཞེས་སོགས་ཀྱི་དོན་མ་གྲུབ་པར་ཐལ། སྒྲ་མི་རྟག་པར་
ཚད་མས་ངེས་པའི་གང་ཟག་གིས་སྨྲས་པའི་སྒྲ་མི་རྟག་ཞེས་པའི་ངག་དེ་དམ་བཅའ་ཡང་
དག་ཡིན་པའི་ཕྱིར། ནམ་མཁའ་རྟག་པ་ཡང་ཡིན་དངོས་པོ་ཡང་ཡིན་ནོ་ཞེས་པའི་
ངག་ཆོས་ཅན། ཁྱོད་དམ་བཅའ་ཡང་དག་ཏུ་ཐལ། དམ་བཅའ་གང་ཞིག ནམ་མཁའ་
རྟག་པ་ཡིན་པ་དེ་ཁྱོད་ཀྱི་ཞེན་དོན་ཡིན་པའི་ཕྱིར། ཁྱབ་པ་ཁས། ནམ་མཁའ་ཡོད་པ་
ཡང་མ་ཡིན། མེད་པ་ཡང་མ་ཡིན་ཞེས་པའི་ངག་ཆོས་ཅན། དམ་བཅའ་ཡང་དག་ཏུ་
ཐལ། དམ་བཅའ་གང་ཞིག ནམ་མཁའ་མེད་པ་མ་ཡིན་པ་དེ་ཁྱོད་ཀྱི་ཞེན་དོན་ཡིན་
པའི་ཕྱིར། སྒྲ་རྟག་ཅེས་པའི་ངག་ཆོས་ཅན། རང་གི་ཞེན་དོན་ཚད་མས་བསལ་བར་
ཐལ། དམ་བཅའ་ལྟར་སྣང་ཡིན་པའི་ཕྱིར། འདོད་མི་ནུས་ཏེ། རང་གི་བསྟན་དོན་
རྟོགས་པའི་ཚད་མ་སྔ་མ་ཡོད་པའི་ཕྱིར་ཏེ། དཔྱད་གསུམ་གྱིས་དག་པའི་ལུང་ཡོད་
པའི་ཕྱིར། ལོག་ཤེས་ཡིན་ན་རང་གི་གཞལ་བྱ་མེད་པས་ཁྱབ་པར་ཐལ། དམ་བཅའ་
ལྟར་སྣང་ཡིན་ན། རང་གི་ཞེན་དོན་མེད་པས་ཁྱབ་པའི་ཕྱིར། འདོད་མི་ནུས་ཏེ། འདི་
Pad408~

དེ་དག་གི་སྐྱོན་ཡིན་ནམ། ཞེས་སོགས་ཀྱི་སྐབས་སུ་བཤད་པའི་རིགས་པས་གནོད་
པའི་ཕྱིར། དཔལ་ལྡན་ཆོས་གྲགས་ཆོས་ཅན། དམ་བཅའ་ཡིན་པར་ཐལ། བསྒྲུབ་བྱ་
བརྗོད་པའི་ཕྱིར་ཏེ། སྒྲུབ་ངག་བརྗོད་པའི་ཕྱིར་ཏེ། སྒྲུབ་ངག་ཡང་དག་བཀོད་པའི་སྔ་
རྒོལ་ཡིན་པའི་ཕྱིར། འདོད་ན། ངག་ཏུ་ཐལ་ལོ། །སྒྲ་རྟག་ཅེས་པའི་ངག་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། བསྒྲུབ་བྱ་ཞེན་པའི་བརྗོད་བྱར་
བྱེད་པར་ཐལ། འདོད་པ་གང་ཞིག རྒྱུ་མཚན་མཚུངས་པའི་ཕྱིར། འདོད་ན། ཁྱོད་
ཀྱི་ཞེན་དོན་ཡོད་པར་ཐལ་ལོ། །རྗོད་བྱེད་ཀྱི་སྒྲ་ཆོས་ཅན། དམ་བཅའ་ཡིན་པར་ཐལ།
བསླབ་འདོད་ན། ངག་ཡིན་ན། དམ་བཅའ་ཡིན་པས་ཁྱབ་པར་
ཐལ་ལོ། །རང་གི་ཞེན་དོན་རང་དམ་བཅའ་བ་པོས་ཚད་མས་གྲུབ་པའི་དམ་བཅའ་དེ།
དམ་བཅའ་ཡང་དག་གི་མཚན་ཉིད་ཅེ་ན། རེ་ཞིག་འཁྲི་ཚུལ་འདི་ལྟར། གྲངས་ཅན་གྱི་
སྒྲ་མི་རྟག་ཅེས་པའི་ངག་ཆོས་ཅན། ཁྱོད་ཀྱི་ཞེན་དོན་ལ་རིགས་པ་ཡང་དག་གིས་
གནོད་པར་ཐལ། ཁྱོད་དམ་བཅའ་ལྟར་སྣང་ཡིན་པའི་ཕྱིར། རྟགས་ཁས། ཁྱབ་སྟེ།
དམ་བཅའ་ཡང་དག་ཡིན་ན། རང་གི་ཞེན་དོན་སྒྲུབ་བྱེད་ཡང་དག་ཡོད་དགོས་པའི་
ཕྱིར། འདོད་ན། སྒྲ་མི་རྟག་པ་ལ་ཚད་མས་གནོད་པར་ཐལ། འདོད་པའི་ཕྱིར། གྲངས་
ཅན་གྱི་རྒྱུད་ཀྱི་སྒྲ་མི་རྟག་པར་འཛིན་པའི་རྟོག་པ་ཆོས་ཅན། ཁྱོད་ཀྱི་ཞེན་ཡུལ་ཁྱོད་
རྒྱུད་ལྡན་གྱི་གང་ཟག་དེའི་ཚད་མས་གྲུབ་པར་ཐལ། རྟོགས་པ་དོན་མཐུན་ཡིན་པའི་
ཕྱིར། མ་ཁྱབ་ན། དམ་བཅའ་ཡང་དག་ཡིན་ན། རང་གི་ཞེན་དོན་རང་དམ་བཅའ་བ་
པོའི་གང་ཟག་གི་ཚད་མས་གྲུབ་པས་ཁྱབ་པ་ཡོད་པ་འབུད། ལུང་རྣམ་དག་ཡིན་ན་རང་
ད་ལྡན་གྱི་གང་ཟག་དེས་རང་གི་ཞེན་དོན་ཚད་མས་གྲུབ་པས་ཁྱབ་པར་ཐལ། དམ་
·409 ~

བཅའ་ཡང་དག་ཡིན་ན། རང་དམ་བཅའ་བ་པོས་རང་གི་ཞེན་དོན་ཚད་མས་གྲུབ་པས་
ཁྱབ་པའི་ཕྱིར། འདོད་ན། ཕྱི་རོལ་པ་རྣམས་ཀྱི་རྒྱུད་ལ་དེ་བཞིན་གཤེགས་པའི་བཀའ་
ཡོད་པ་ནང་འགལ་ལོ། །ཁ་ཅིག་ན་རེ། སངས་རྒྱས་རང་རྒྱུད་གྱིས་བསྡུས་པའི་དམ་
བཅའ་ཆོས་ཅན། ཁྱོད་ཀྱི་ཞེན་དོན་ཡོད་པར་ཐལ། ཁྱོད་དམ་བཅའ་ཡང་དག་ཡིན་པའི་
ཕྱིར། འདོད་ན། ཁྱོད་ཀྱི་ཞེན་དོན་མེད་པར་ཐལ། ཁྱོད་ཀུན་ནས་སློང་བྱེད་ཀྱི་ཤེས་
པའི་ཞེན་ཡུལ་མེད་པའི་ཕྱིར་ཞེས་ཟེར། གཞན་དག་ན་རེ། གང་ཟག་གི་བདག་ཡོད་
ཅེས་པའི་སངས་རྒྱས་ཀྱི་གསུང་ཆོས་ཅན། ཁྱོད་དམ་བཅའ་ཡང་དག་མ་ཡིན་པར་
ཐལ། ཁྱོད་ཀྱི་ཞེན་དོན་མེད་པའི་ཕྱིར་ཞེས་ཟེར། ལུགས་དང་པོ་མི་འཐད་དེ། མངོན་
སུམ་ལ་ཡང་ཞེན་ཡུལ་ཡོད་པར་འཐད་ལྡན་ལས་བཤད་པ་ལྟར་རྣམ་ངེས་ཊཱིཀ་ཆེན་ལས་
བཤད་པའི་ཕྱིར། མངོན་སུམ་ཆོས་ཅན། ཞེན་བློར་ཐལ། ཁྱོད་ཀྱི་ཞེན་ཡུལ་ཡོད་པའི་
ཕྱིར་ཞེ་ན། དེ་ཆོས་ཅན། ངེས་ཤེས་སུ་ཐལ། ཁྱོད་ཀྱི་ངེས་ཡུལ་ཡོད་པའི་ཕྱིར་ཏེ།
ཁྱོད་ཚད་མ་ཡིན་པའི་ཕྱིར། གཞན་ཡང་མངོན་སུམ་གྱིས་རང་གི་གཞལ་བྱ་ངེས་པར་
ཐལ། །མངོན་པ་ཀུན་བཏུས་ཀྱི་དར་ཊཱིཀྐ་ལས། རྟོག་མེད་ཤེས་པས་རང་ཡུལ་མ་ངེས་
པར་བཤད་ཀྱང་། རྣམ་ངེས་ཊིག་ཆེན་སོགས་ལས་ངེས་པར་བཤད་པའི་ཕྱིར། སངས་
རྒྱས་རང་རྒྱུད་ཀྱིས་བསྡུས་པའི་དྲན་པ་ཆོས་ཅན། དྲན་ཤེས་སུ་ཐལ། ཁྱོད་ཀྱི་དྲན་
པའི་ཡུལ་ཡོད་པའི་ཕྱིར། ཁྱབ་པ་ཁས། སངས་རྒྱས་རང་རྒྱུད་ཀྱིས་བསྡུས་པའི་དམ་
བཅའ་ཆོས་ཅན། ལུང་རྣམ་དག་མ་ཡིན་པར་ཐལ། རང་གི་ཞེན་པའི་བརྗོད་བྱས་སྟོང་
པའི་ངག་ཡིན་པའི་ཕྱིར། རྟགས་ཁས། སངས་རྒྱས་འཕགས་པ་ཆོས་ཅན། ཁྱོད་སྔ་
རྒོལ་ལྟར་སྣང་དུ་འགྱུར་བ་སྲིད་པར་ཐལ། ཁྱོད་ཀྱི་དམ་བཅའ་ལྟར་སྣང་ཡོད་པ་གང་
-410 ~

ཞིག ཁྱོད་གང་ཟག་ཡིན་པའི་ཕྱིར།འདོད་མི་ནུས་ཏེ། ཁྱོད་ཆོས་མཐུན་གྱི་རྒོལ་བས་
ཚར་བཅོད་མི་ནུས་པའི་ཕྱིར་ཏེ། མི་འཇིགས་པ་བཞི་མཐར་ཕྱིན་པའི་གང་ཟག་ཡིན་
པའི་ཕྱིར། གང་ཟག་གི་བདག་ཡོད་ཅེས་པའི་སངས་རྒྱས་ཀྱི་བཀའ་ཆོས་ཅན།,,,, ཁྱོད་
ཀྱི་བསྟན་དོན་ཡོད་པར་ཐལ། གང་ཟག་གི་བདག་ཡོད་པར་བདེན་ཞེན་གྱིས་འདོད་
པའི་རྒོལ་བའི་ངོར། གང་ཟག་གི་བདག་ཡོད་པར་བསྟན་པའི་སྒོ་ནས་དེ་སྲིད་ཞིའི་སྡུག་
བསྔལ་ལས་སྐྱོབ་པའི་གསུང་རབ་ཡིན་པའི་ཕྱིར། རྟགས་གྲུབ་སྟེ། གང་ཟག་དེའི་ངོར།
གང་ཟག་གི་བདག་ཡོད་པ་གང་ཞིག །དབུ་མ་འཇུག་པ་ལས། ཀུན་གཞི་ཡོད་ཅིང་
གང་ཟག་ཉིད་ཡོད་ལ། །ཕུང་པོ་འདི་དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་
དེ་ལྟར་ཆེས་ཟབ་དོན། །རིགས་པར་མི་འགྱུར་གང་ཡིན་དེ་ལའོ། །ཞེས་ཀུན་གཞི་ཡོད་
པར་སྟོན་པའི་མདོ་སོགས་ཀྱིས་རང་གི་ཆེད་དུ་བྱ་བའི་གདུལ་བྱའི་ངོར། ཀུན་གཞིའི་
རྣམ་ཤེས་ཡོད་པ་སོགས་བསྟན་བྱའི་གཙོ་བོར་བྱེད་ཚུལ་གསུངས་པའི་ཕྱིར། གཞན་
དུ་ན། སྒྲ་ནི་མཉན་པར་བྱ་བ་མ་ཡིན། བུམ་པ་རྟག་ཅེས་སོགས་ཀྱིས་རང་འགྲེལ་ལ་
བརྗོད་བྱ་མེད་པར་ཐལ། སངས་རྒྱས་རང་རྒྱུད་ཀྱིས་བསྡུས་པའི་བུམ་པ་རྟག་ཅེས་
པའི་ངག་ལ་བསྟན་དོན་མེད་པའི་ཕྱིར། རྟགས་ཁས། འདོད་མི་ནུས་ཏེ། དེ་རྣམས་
ཀྱིས་བུམ་པ་རྟག་པ་སོགས་ཚད་མས་བསལ་བར་བསྟན་པའི་ཕྱིར། སྒྲ་མི་རྟག་པར་
ཚད་མས་ངེས་པའི་གང་ཟག་གིས་སྨྲས་པའི་སྒྲ་མི་རྟག་ཅེས་པའི་ངག་དེས་སྒྲ་རྟག་པ་ལ་
གནོད་པར་ཐལ། དེ་དམ་བཅའ་ཡང་དག་ཡིན་ལ། སྒྲ་མི་རྟག་པར་ཚད་མས་མ་ངེས་
པའི་གང་ཟག་གིས་དེ་ལྟ་བུའི་ངག་དེ་དམ་བཅའ་ཡང་དག་མ་ཡིན་པའི་ཕྱིར། རྟགས་
ཕྱི་མ་ཁས། འདོད་ན། དངོས་སྟོབས་ཡུལ་ལ་ལུང་གནོད་བྱེད་དུ་འཇུག་པར་ཐལ།
-411-

འདོད་པའི་ཕྱིར། དེ་དག་གང་ལ་ཚད་མ་ཡོད། །དེས་ན་གཞན་ལ་གནོད་བྱེད་འགྱུར།
ཞེས་བཤད་པ་མི་འཐད་པར་ཐལ། སྒྲ་མི་རྟག་པར་ཚད་མས་ངེས་པའི་གང་ཟག་གིས་
སྨྲས་པའི་སྒྲ་མི་རྟག་ཅེས་པའི་ངག་དེས་སྒྲ་རྟག་པ་ལ་མི་གནོད་པའི་ཕྱིར་ཞེ་ན། མ་ཁྱབ་
པར་ཐལ། དེ་ལ་རྟེན་མིན་དངོས་པོ་ལ་ཞེས་སོགས་ཀྱིས་དམ་བཅའི་ཚིག་རྣམས་རང་
གི་བསྟན་དོན་གྱིས་ལོག་ཕྱོགས་ལ་གེགས་བྱེད་དང༌། དེ་དག་གང་ལ་ཚད་མ་ཡོད།
ཅེས་སོགས་ཀྱིས་ཚད་མས་གྲུབ་པའི་དམ་བཅའི་ཞེན་དོན་རྣམས་ཀྱིས་རང་གི་ལོག་
ཕྱོགས་ལ་གནོད་པར་བསྟན་པའི་ཕྱིར་ཞེས་ཀུན་མཁྱེན་ཡོན་ཏན་རྒྱ་མཚོས་གསུངས་
སོ། །དམ་བཅའ་ལྟར་སྣང་གང་ཞིག རང་གི་ཆོས་ཀྱི་ངོ་བོ་ཚད་མས་བསལ་བ།ཆོས་
ཀྱི་ཁྱད་པར་ཚད་མས་བསལ་བ། ཆོས་ཅན་གྱི་ངོ་བོ་ཚད་མས་བསལ་བ། ཆོས་ཅན་
གྱི་ཁྱད་པར་ཚད་མས་བསལ་བ། ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའ་
ལྟར་སྣང་སོགས་ཀྱི་མཚན་ཉིད་ཅེ་ན། སྐྱེས་བུས་གསར་དུ་བྱས་པའི་ངག་ཐམས་ཅད་
ལོག་པའི་དོན་ཅན་ཡིན་ནོ་ཞེས་པའི་སྤྱོད་པ་བའི་ངག་ཆོས་ཅན། ཁྱོད་ཀྱི་ཆོས་ཅན་
གྱི་ངོ་བོ་སོགས་ལ་ཚད་མས་གནོད་པར་ཐལ། ཁྱོད་ཆོས་ཅན་གྱི་ངོ་བོ་ལ་ཚད་མས་
གནོད་པའི་དམ་བཅའ་ལྟར་སྣང་ཡིན་པའི་ཕྱིར། འདོད་ན། སྒྲ་རྟག་པར་དམ་བཅས་
པའི་དམ་བཅའ་དེའི་ཆོས་ཅན་གྱི་ངོ་བོ་ལ་ཚད་མས་གནོད་པར་ཐལ།འདོད་པའི་ཕྱིར།
དེ་ལ་བུམ་པ་རྟག་ཅེས་པའི་དམ་བཅའ་དེའི་ཆོས་ཅན་གྱི་ངོ་བོ་ལ་ཚད་མས་གནོད་པར་
ཐལ། བུམ་པའི་སྟེང་དུ་རྟག་པ་ཡོད་པ་ལ་ཚད་མས་གནོད་པ་བཞིན་དུ། རྟག་པའི་སྟེང་
དུ་བུམ་པ་ཡོད་པ་ལ་ཚད་མས་གནོད་པའི་ཕྱིར་ཞེ་ན། དམ་བཅའ་ལྟར་སྣང་ཡིན་ན་
དམ་བཅའ་ལྟར་སྣང་བཞི་ཀ་ཡིན་པས་ཁྱབ་པར་ཐལ། བུམ་པ་རྟག་ཅེས་པའི་ངག་ཆོས་
~412 ~

ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་ལྟར་སྣང་ཡིན་པའི་ཕྱིར། འདོད་མི་
ནུས་ཏེ། ཤེས་བྱེད་མེད་ཅིང་གྲགས་ཚོད་དང་མི་མཐུན་པའི་ཕྱིར། བུམ་པ་མེད་པར་
དམ་བཅས་པའི་དམ་བཅའ་དེ། ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའ་མ་
ཡིན་པར་ཐལ། བུམ་པའི་སྟེང་དུ་མེད་པ་ཚད་མས་གྲུབ་པའི་ཕྱིར། ཁྱབ་པ་ཁས།
འདོད་ན། དེ་དམ་བཅའ་ལྟར་སྣང་མ་ཡིན་པར་ཐལ་ལོ། གང་ཟག་གི་བདག་མེད་ཅེས་
པའི་ངག་དེ། ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་ཡིན་པར་ཐལ།
མེད་པའི་སྟེང་དུ་གང་ཟག་གི་བདག་ལ་ཚད་མས་གནོད་པའི་ཕྱིར། ཁྱབ་པ་ཁས། འདོད་
ན། གང་ཟག་གི་བདག་མེད་ཅེས་པའི་ངག་ཆོས་ཅན། དམ་བཅའ་ལྟར་སྣང་དུ་ཐལ།
ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་ཡིན་པའི་ཕྱིར། གང་ཟག་གི་
བདག་མེད་ཅེས་པའི་ངག་དེ་ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའ་ཡིན་པར་
ཐལ། དེ་ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་གང་ཞིག རྒྱུ་མཚན་
མཚུངས་པའི་ཕྱིར། འདོད་ན། དེ་ཆོས་ཅན། ད་ལྟང་ར་ཌ་-་-འy འ ོང
པའི་ཕྱིར། འོན་ཀྱང་། དམ་བཅའ་ལྟར་སྣང་ཡིན་ན། ཆོས་ཀྱི་ངོ་བོ་ལ་ཚད་མས་གནོད་
པའི་དམ་བཅའ་ལྟར་སྣང་ཡིན་པས་ཁྱབ་སྟེ།དེ་སྒྲུབ་ཀྱི་འགལ་རྟགས་ཡིན་ན་ཆོས་ཅན་
བྱེ་ངོ་བོ་སྒྲུབ་པའི་འགལ་རྟགས་ཡིན་པས་མ་ཁྱབ་པའི་ཕྱིར།དམ་བཅའ་ལྟར་སྣང་ཡིན་
ན། ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་ལྟར་སྣང་ཡིན་པས་མ་ཁྱབ་
སྟེ། དེ་སྒྲུབ་ཀྱི་འགལ་རྟགས་ཡིན་ན། ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ཡིན་
པས་མ་ཁྱབ་པའི་ཕྱིར། ཡང་ན་འགལ་རྟགས་དང་མི་མཚུངས་ཏེ། སྐྱེས་བུས་གསར་
དུ་བྱས་པའི་ངག་ལོག་པའི་དོན་ཅན་ཡིན་ཞེ་ན་ཞེས་པའི་སྤྱོད་པ་པའི་ངག་དེ། དམ་
~413 ~

བཅའ་ལྟར་སྣང་བཞི་ཀའི་དཔེར་བརྗོད་དུ་གསུངས་པའི་ཕྱིར། ༈ གལ་ཏེ་འདི་ལྕི་འོག་
འགྲོར་འགྱུར། ཞེས་པའི་སྐབས་སུ། ཆོས་གསུམ་ལྡན་གྱི་ཁྱད་པར་དུ་བྱས་པའི་ཡན་
ལག་ཅན་རང་གི་ཡན་ལག་རྣམས་ལས་རྫས་གཞན་དུ་དམ་བཅས་པའི་བྱེ་བྲག་པའི་དམ་
བཅའ་ཆོས་ཅན། ཁྱོད་དམ་བཅའ་ཡང་དག་མ་ཡིན་ཏེ། དམ་བཅའ་ཁྱོད་ཀྱི་ཞེན་དོན་
ལ་མངོན་སུམ་སོགས་ཀྱིས་གནོད་པའི་ཕྱིར། ཁྱོད་ཀྱི་ཞེན་དོན་ལ་མངོན་སུམ་གྱིས་
གནོད་དེ། ཁྱོད་ཀྱི་ཞེན་དོན་མེད་པར་མངོན་སུམ་གྱིས་རྟོགས་པའི་ཕྱིར། དེའི་ཞེན་
དོན་ལ་གྲགས་པས་གནོད་དེ། ཆོས་གསུམ་ལྡན་གྱིས་ཁྱད་པར་དུ་བྱས་པའི་ཡན་ལག་
ཅན་རང་གི་ཡན་ལག་རྣམས་ལས་རྫས་གཞན་མ་ཡིན་པར་འཇིག་རྟེན་ན་གྲགས་པ་གང་
ཞིག གྲགས་པ་དོན་དང་མཐུན་པའི་ཕྱིར། ཁ་ཅིག་ན་རེ། དེའི་ཞེན་དོན་ལ་གྲགས་
པས་གནོད་དེ། དེའི་ཞེན་དོན་ལ་རྣམ་པར་རྟོག་པ་གཏིང་ཚུགས་ཀྱིས་གནོད་པའི་ཕྱིར།
གཞན་དག་ན་རེ། དེའི་ཞེན་དོན་ལ་གྲགས་པའི་རྗེས་དཔག་གིས་གནོད་དེ། དེ་ལ་སྒྲ་
བརྗོད་འདོད་ཀྱིས་དབང་གིས་དོན་ཐམས་ཅད་ལ་འཇུག་རུང་དུ་རྟོགས་པའི་གྲགས་པའི་
རྗེས་དཔག་གིས་གནོད་པའི་ཕྱིར་ཏེ། སྒྲ་དངོས་དབང་གིས་འཇུག་པ་ལ་རྗེས་དཔག་
དེས་གནོད་པའི་ཕྱིར། ཁྱབ་སྟེ། སྒྲ་དངོས་དབང་གིས་འཇུག་པ་རྒྱུ་མཚན་དུ་བྱས་
ནས་ཆོས་གསུམ་ལྡན་གྱི་ཁྱད་པར་དུ་བྱས་པའི་ཡན་ལག་ཅན། རང་གི་ཡན་ལག་
རྣམས་ལས་རྫས་གཞན་དུ་དམ་བཅས་པའི་ཕྱིར་ཞེས་གསུངས། དམ་བཅའ་དེའི་ཞེན་
དོན་ལ་དངོས་སྟོབས་རྗེས་དཔག་གིས་གནོད་དེ། དེའི་ཞེན་དོན་ལ་ཆོས་གསུམ་ལྡན་
གྱིས་ཁྱད་པར་དུ་བྱས་པའི་ཡན་ལག་ཅན་ཆོས་ཅན། རང་གི་ཡན་ལག་རྣམས་ལས་
རྫས་གཞན་མ་ཡིན་པའི་ལྕིད་ཀྱི་ཡོན་ཏན་ལྷག་པོ་མེད་དེ། དེ་འདྲ་སྲང་ལ་བརྟེན་ནས་
·414

མི་རྟོགས་པའི་ཕྱིར། ཁས་བླངས་སྔ་ཕྱི་འགལ་བས་གནོད་པའི་ཚུལ་ནི། བྱེ་བྲག་པས་
ཡན་ལག་ཅན་ལ། ལྕིད་ཀྱི་ཡོན་ཏན་ལྷག་པོ་ཡོད་པར་ཁས་བླངས་པ་ལ་གལ་ཏེ་འདི་
ལྕི་འོག་འགྲོ་འགྱུར། ཞེས་སོགས་ཀྱི་གནོད་བྱེད་བསྟན་ནས། ཕྱིས་དེ་མེད་པར་ཁས་
བླངས་པའི་ཕྱིར། རང་ཚིག་དངོས་ཤུགས་འགལ་བས་གནོད་དེ། དངོས་སུ་ཡན་ལག་
ཅན་རང་གི་ཡན་ལག་རྣམས་ལས་རྫས་གཞན་དུ་དམ་བཅས་ཤིང༌། ཡན་ལག་ཅན་དུ་
དམ་བཅས་པའི་ཤུགས་ལ་ཚོགས་ཙམ་གྱི་ཀུན་རྫོབ་པར་དམ་བཅས་པས་ཡན་ལག་
རྣམས་ལས་རྫས་གཞན་མ་ཡིན་པར་ཡང་དམ་བཅས་པའི་ཕྱིར། ཡང་ཁ་ཅིག་ན་རེ།
དེ་ལ་ཁས་བླངས་སྔ་ཕྱིར་འགལ་བས་གནོད་དེ། ལྕིད་སོགས་ཆོས་གསུམ་པོ་དེ་ཡན་
ལག་ཅན་གྱི་ཁྱད་ཆོས་སུ་དངོས་སུ་ཁས་བླངས་པ་དང་། ཡན་ལག་ཅན་ཆ་མེད་དུ་
ཁས་བླངས་པ་གཉིས་འགལ་བའི་ཕྱིར། རང་ཚིག་དངོས་ཤུགས་འགལ་བས་གནོད་
དེ། དངོས་སུ་རང་གི་ཡན་ལག་རྣམས་དང་རྫས་གཞན་དུ་དམ་བཅས། ཤུགས་ལ་
རང་གི་ཡན་ལག་རྣམས་དང་རྫས་གཞན་མ་ཡིན་པར་འཕེན་པའི་ཕྱིར། ཞེས་སོགས་
མང་དུ་སྨྲ་བར་བྱེད་དོ། །རྟག་པ་ཡོད་པར་དམ་བཅས་པའི་དམ་བཅའ་ཆོས་ཅན། ཁྱོད་
དམ་བཅའ་ཡང་དག་མ་ཡིན་པར་ཐལ། དམ་བཅའ་ཁྱོད་ཀྱི་ཞེན་དོན་ལ་ཚད་མས་
གནོད་པའི་ཕྱིར། ཁྱབ་པ་ཁས། མ་གྲུབ་ན། སྒྲ་རྟག་པ་ཡོད་པར་ཐལ། དམ་བཅའ་
རྟག་པ་ཡོད་པར་དམ་བཅས་པའི་དམ་བཅའི་ཞེན་དོན་ལ་ཚད་མས་མི་གནོད་པའི་ཕྱིར།
རྟགས་ཁས། དམ་བཅའ་ལྟར་སྣང་ཡིན་ན། རང་གི་ཞེན་དོན་ལ་ཁས་བླངས་སྔ་ཕྱི་
འགལ་བ་སོགས་ཀྱིས་གནོད་པས་ཁྱབ་པར་ཐལ། ཆོས་གསུམ་ལྡན་གྱིས་ཁྱད་པར་དུ་
བྱས་པའི་ཡན་ལག་ཅན་རང་གི་ཡན་ལག་རྣམས་ལས་རྫས་གཞན་དུ་དམ་བཅས་པའི་
-415-

དམ་བཅའི་ཞེན་དོན་ལ་ཁས་བླངས་སྔ་ཕྱི་འགལ་བ་སོགས་ཀྱིས་གནོད་པའི་ཕྱིར། མངོན་
སུམ་དོན་དང་རྗེས་དཔག་དང་། །ཡིད་ཆེས་གྲགས་པས་རང་རྟེན་ལའོ། །ཞེས་པའི་
སྐབས་ནས་བསྟན་པའི་གྲགས་པ་དེ་འཇིག་རྟེན་པའི་གྲགས་པ་དང་རྣམ་པར་རྟོག་པ་གཏིང་
ཚུགས་ཙམ་ལ་བྱེད་རིགས་པར་ཐལ། སྐབས་འདིའི་གྲགས་པ་དེ་རྣམས་ལ་བྱེད་རིགས་
པའི་ཕྱིར། རྟགས་ཁས། དམ་བཅའ་དེའི་རྒྱུ་མཚན་ལ་གནོད་བྱེད་ཡིན་ན། དམ་བཅའ་
དེའི་ཞེན་དོན་ལ་གནོད་བྱེད་ཡིན་པས་ཁྱབ་པར་ཐལ། སྒྲ་འདོད་པའི་དབང་གིས་དོན་
ཐམས་ཅད་ལ་འཇུག་རུང་དུ་རྟོགས་པའི་རྗེས་དཔག་གིས་ཆོས་གསུམ་གྱིས་ཁྱད་པར་
དུ་བྱས་པའི་ཡན་ལག་ཅན་རང་གི་ཡན་ལག་རྣམས་ལས་རྫས་གཞན་དུ་དམ་བཅས་པའི་
དམ་བཅའི་ཞེན་དོན་ལ་གནོད་པའི་ཕྱིར། འདོད་ན། ཧ་ཅང་ཐལ་ལོ། །ཡན་ལག་རྣམས་
རང་གི་ཡན་ལག་ཅན་ལས་རྫས་གཞན་མ་ཡིན་པ་ཆོས་ཅན། ཁྱོད་ལ་གྲགས་པའི་རྗེས་
དཔག་ཚད་མར་སོང་བ་མ་ཡིན་པར་ཐལ། ཁྱོད་ལ་དངོས་སྟོབས་རྗེས་དཔག་ཚད་
མར་སོང་བའི་ཕྱིར། རྟགས་ཁྱབ་ཁས། ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་
སྣང་འཆད་པའི་སྐབས་སུ། དམ་བཅའ་ལྟར་སྣང་གཅིག་ཉིད་ཀྱི་ཞེན་དོན་ལ་ཚད་མ་
རྣམ་པ་བཞིས་གནོད་ཚུལ་དངོས་སུ་བསྟན་པར་ཐལ། སྐབས་འདིར། དམ་བཅའ་ལྟར་
སྣང་གཅིག་གི་ཞེན་དོན་ལ་ཚད་མ་རྣམ་པ་བཞིས་གནོད་ཚུལ་བསྟན་པའི་ཕྱིར། རྟགས་
ཁས། ཁྱབ་སྟེ། ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་སྣང་གི་ཞེན་དོན་ལ
གནོད་ཚུལ་བཞི་བསྟན་པ་ལ་བརྟེན་ནས་དམ་བཅའ་ལྟར་སྣང་ཕྱི་མ་གསུམ་གྱི་དཔེར་
བརྗོད་དང་གནོད་ཚུལ་རྟོགས་པར་འགྱུར་བའི་ཕྱིར། འདིས་གྲུབ་ཡན་ལག་གྱུར་པ་
ཡིས། ཞེས་བཤད་པའི་ཕྱིར། ཡན་ལག་ཡིན་ན། ཡན་ལག་ཚོགས་ཙམ་གྱི་ཀུན་རྫོབ་
~416 ~

པ་ཡིན་པས་ཁྱབ་པར་ཐལ། བུམ་པ་ཡན་ལག་ཅན་དུ་དམ་བཅས་པའི་ཚེ་བུམ་པ་ཡན་
ལག་ཚོགས་ཙམ་གྱི་ཀུན་རྫོབ་པ་ཡིན་པའི་ཕྱིར། འདོད་ན། ཡན་ལག་ཅན་ཡིན་ན།
རྫས་སུ་མ་གྲུབ་པས་ཁྱབ་པར་ཐལ། འདོད་པའི་ཕྱིར། འདོད་ན། ས་མྱུག་གཉིས་པོ་
ཆོས་ཅན། དེར་ཐལ། དེའི་ཕྱིར། འདོད་ན། བདག་ཉིད་ཅིག་ཏུ་ཐལ། ཡོད། རྫས་གཞན་
མ་ཡིན་པའི་ཕྱིར། འདོད་ན། བདག་སྐྱེ་ཡོད་པར་ཐལ་ལོ། ས་བོན་ཆོས་ཅན། ཡུལ་
རང་ངོས་ནས་མྱུ་གུ་མི་སྐྱེད་པར་ཐལ། ཀུན་རྫོབ་ཙམ་ཡིན་པའི་ཕྱིར། རྟགས་ཁས།
འདོད་ན། མྱུ་གུ་མི་སྐྱེད་པར་ཐལ། འདོད་པའི་ཕྱིར། ཁྱབ་སྟེ། ཅི་སྟེ་དེ་ལྟར་འགྱུར།
ཞེས་པའི་ལུང་དོན་གྲུབ་པའི་ཕྱིར། གང་ཟག་ཡིན་ན། ཁས་བླངས་ནང་འགལ་ཅན་
ཡིན་པས་ཁྱབ་པར་ཐལ། གང་ཟག་ཡིན་ན། དང་པོར་དམ་བཅའ་ལྟར་སྣང་ཁས་བླངས་
ཤིང༌། ཕྱིས་དམ་བཅའ་ཡང་དག་ཁས་བླངས་པས་ཁྱབ་པའི་ཕྱིར། ཁྱབ་པ་ཁས་
བླངས། བྱེ་བྲག་པས་ཡན་ལག་རྣམས་རང་གི་ཡན་ལག་ཅན་དང་རྫས་གཞན་དུ་ཡང་
ཁས་བླངས། རྫས་གཞན་མ་ཡིན་པར་ཡང་ཁས་བླངས་པར་ཐལ། ཆོས་གསུམ་ལྡན་
གྱི་ཁྱད་པར་དུ་བྱས་པའི་ཡན་ལག་ཅན་རང་གི་ཡན་ལག་རྣམས་ལས་རྫས་གཞན་དུ་
དམ་བཅས་པའི་དམ་བཅའི་ཞེན་དོན་ལ་ཁས་བླངས་སྔ་ཕྱི་འགལ་བ་དང༌། རང་ཚིག་
དངོས་ཤུགས་འགལ་བ་སོགས་ཀྱིས་གནོད་པ་འབབ་པའི་ཕྱིར། རྟགས་ཁས། འདོད་
ན། སྐབས་འདིར་བྱེ་བྲག་པ་ལ་རིགས་པའི་གནོད་བྱེད་བསྟན་པ་དོན་མེད་པར་ཐལ།
འདིར་ཁས་བླངས་དངོས་འགལ་གྱི་གནོད་བྱེད་བསྟན་རིགས་པའི་ཕྱིར། རྟགས་ཁས།
ཡན་ལག་ཅན་ཡིན་ན། ཆ་བཅས་ཡིན་པས་ཁྱབ་པར་ཐལ། བུམ་པ་ཡན་ལག་ཅན་དུ་
དམ་བཅས་པའི་ཚེ་བུམ་པ་ཆ་བཅས་སུ་དམ་བཅས་པའི་ཕྱིར། རྟགས་ཁས། འདོད་ན།
~417~

སྔོ་རྡུལ་ཕྲ་རབ་ཆོས་ཅན། དེར་ཐལ། དེའི་ཕྱིར་ཏེ། ཁྱོད་ཀྱི་ཡན་ལག་ཡོད་པའི་ཕྱིར་
ཏེ། ཁྱོད་ཀྱི་ལྡོག་པ་དེ་ཁྱོད་ཀྱི་ཡན་ལག་ཡིན་པའི་ཕྱིར། འདོད་ན། ཕྱོགས་ཀྱི་ཆ་
བཅས་སུ་ཐལ། འདོད་པ་གང་ཞིག གཟུགས་ཅན་ཡིན་པའི་ཕྱིར། འདོད་ན། ཁྱོད་
ལས་ཆུང་བའི་གཟུགས་ཅན་ཡོད་པར་ཐལ། ཁྱོད་ཕྱོགས་ཀྱི་ཆ་བཅས་ཡིན་པའི་ཕྱིར།
འདོད་མི་ནུས་ཏེ། ཁྱོད་གཟུགས་ཅན་གྱི་ཆུང་མཐའ་ཡིན་པའི་ཕྱིར་ཏེ། རྡུལ་ཕྲ་རབ་
ཡིན་པའི་ཕྱིར། དུས་མཐའི་སྐད་ཅིག་མས་ཁྱད་པར་དུ་བྱས་པའི་ཤེས་པ་ཆོས་ཅན།
སྐད་ཅིག་སྔ་ཕྱིའི་ཆ་བཅས་སུ་ཐལ། ཤེས་པ་གང་ཞིག ཆ་བཅས་ཡིན་པའི་ཕྱིར།
རྟགས་ཕྱི་མ་ཁས། འདོད་ན། ཁྱོད་ལས་ཐུང་བའི་དུས་ཡོད་པར་ཐལ། ཁྱོད་རང་གི་
སྐད་ཅིག་སྔ་ཕྱིའི་ཆ་དང་བཅས་པ་གང་ཞིག དངོས་པོ་ཡིན་པའི་ཕྱིར། འདོད་ན།
མེད་པར་ཐལ། ཁྱོད་དུས་མཐའི་སྐད་ཅིག་མ་ཡིན་པའི་ཕྱིར། ཕྱི་དོན་མེད་པར་ཐལ།
རྡུལ་ཕྲ་རབ་ཕྱོགས་ཀྱི་ཆ་མེད་ཡིན་པའི་ཕྱིར། རྟགས་ཁས། ཡང་ན་རྡུལ་ཕྲ་རབ་
ཆོས་ཅན། ཆ་བཅས་སུ་ཐལ། རང་གི་སྐད་ཅིག་སྔ་ཕྱིའི་ཆ་དང་བཅས་པའི་ཕྱིར། ཁྱབ་
སྟེ། བྱ་རྫོགས་ཀྱི་ཤེས་པ་རྣམས་ཆ་བཅས་ཡིན་པའི་རྒྱུ་མཚན་ཡོད་པའི་ཕྱིར། གཞན་
ཡང་། སྔོན་པོའི་རྡུལ་ཕྲ་རབ་ཆོས་ཅན། སྔོན་པོ་དང་གཅིག་ཡིན་པར་ཐལ། དེ་དང་
རྫས་གཅིག་གང་ཞིག ཆ་མེད་ཡིན་པའི་ཕྱིར། ཆ་མེད་ཀྱི་ཁྱད་པར་དུ་བྱས་པའི་
སངས་རྒྱས་འཕགས་པའི་རྒྱུད་ཀྱི་ཉན་བློ་ཆོས་ཅན། ཡི་གེ་རིང་པོ་ཐོས་པའི་ཉན་ཤེས་
མ་ཡིན་པར་ཐལ། ཆ་མེད་ཡིན་པའི་ཕྱིར། འདོད་ན། ཆོས་ཅན་གྲུབ་པ་འབུད། འབྲས་
བུ་ཡིན་ན། ཆ་བཅས་ཡིན་དགོས་པར་ཐལ། དེ་འབྲས་ཞེ་ན་དུ་མ་དང་། ཞེས་སོགས་
ཀྱིས་དོན་གྲུབ་པའི་ཕྱིར། རྡུལ་ཕྲ་རབ་ཆོས་ཅན། ཆ་བཅས་སུ་ཐལ། རང་གི་རྒྱུ་དུས་
~418~

སུ་སྐྱེས་པའི་ཆ། རང་གི་དུས་སུ་གནས་པའི་ཆ། རང་གི་འབྲས་བུའི་དུས་སུ་ཞིག་
པའི་ཆ་དང་བཅས་པའི་ཕྱིར་ཏེ། འདུས་བྱས་ཡིན་པའི་ཕྱིར། །སྐད་ཅིག་སོ་སོར་
གཞན་ཡིན་བརྗོད། ཅེས་པའི་དོན་མ་གྲུབ་པར་ཐལ། དངོས་པོ་ཡིན་ན། རང་གི་
སྐད་ཅིག་སྔ་ཕྱིའི་ཆ་དང་བཅས་པ་ཡིན་པས་མ་ཁྱབ་པའི་ཕྱིར། །རྟགས་ཁས། འདོད་
ན། རྩོལ་བ་ལས་བྱུང་བའི་སྒྲ་རྟག་པར་དམ་བཅས་པའི་དམ་བཅའི་ཞེན་དོན་ལ་ཁས་
བླངས་སྔ་ཕྱི་འགལ་བ་དང་། རང་ཚིག་སྔ་ཕྱི་འགལ་བའི་གནོད་པ་འབབ་པར་ཐལ།
ཆོས་
རྩོལ་བ་ལས་བྱུང་བའི་སྒྲ་ཡིན་ན། །རྟག་པར་འགལ་བའི་ཕྱིར། མ་ཁྱབ་ན།
གསུམ་གྱིས་ཁྱད་པར་དུ་བྱས་ན། ཆ་བཅས་ཡིན་དགོས་ན། ཆོས་གསུམ་ལྡན་གྱིས་
ཁྱད་པར་དུ་བྱས་པའི་ཡན་ལག་ཅན་རང་གི་ཡན་ལག་རྣམས་ལས་རྫས་གཞན་དུ་དམ་
བཅས་པའི་དམ་བཅའི་ཞེན་དོན་ལ་ཁས་བླངས་སྔ་ཕྱི་འགལ་བ་དང་། རང་ཚིག་དངོས་
ཤུགས་འགལ་བ་སོགས་ཀྱིས་གནོད་པ་འབབ་པས་ཁྱབ་པ་འབུད། འདོད་ན། དམ་
བཅའ་ལྟར་སྣང་ཡིན་ན། རང་གི་ཞེན་དོན་ལ་ཁས་བླངས་སྔ་ཕྱི་འགལ་བ་སོགས་ཀྱིས་
གནོད་པས་ཁྱབ་པར་ཐལ། འདོད་པའི་ཕྱིར། ཆོས་གསུམ་ལྡན་གྱིས་ཁྱད་པར་དུ་བྱས་
པའི་ཡན་ལག་ཅན་ཆོས་ཅན། ལྕིད་ཀྱི་ཡོན་ཏན་ལྷག་པོ་མེད་པར་ཐལ། རང་གི་ཡན་
ལག་ལ་མེད་པའི་ལྕིད་ཀྱི་ཡོན་ཏན་ལྷག་པོ་མེད་པ་གང་ཞིག རང་གི་ཡན་ལག་རྣམས་
ལ་མེད་པའི་ལྕིད་ཀྱི་ཡོན་ཏན་ལྷག་པོ་མེད་པའི་ཕྱིར། དང་པོ་དངོས། གཉིས་པ་གྲུབ་
སྟེ། ཁྱོད་ཀྱི་ཡན་ལག་མེད་པའི་ཕྱིར། འདོད་ན། ལྕིད་མེད་པར་ཐལ། འདོད་པའི་ཕྱིར།
འདོད་ན། རེག་བྱ་མེད་པར་ཐལ། འདོད་པའི་ཕྱིར། སྦྱོར་འགོད་ལ། ཆོས་གསུམ་ལྡན་
གྱིས་ཁྱད་པར་དུ་བྱས་པའི་ཡན་ལག་ཆོས་ཅན། རང་ཉིད་ལ་རང་གི་ཡན་ལག་རྣམས་
~419~

ལ་མེད་པའི་ལྕིད་ཀྱི་ཡོན་ཏན་ལྷག་པོ་མེད་དེ། དེ་ལྟར་སྲང་གིས་མ་རྟོགས་པའི་ཕྱིར་
ཞེ་ན། འོ་ན། ཆོས་གསུམ་ལྡན་གྱིས་ཁྱད་པར་དུ་བྱས་པའི་ཡན་ལག་ཅན་རང་གི་ཡན་
ལག་རྣམས་ལས་རྫས་གཞན་མ་ཡིན་པར་སྒྲུབ་པའི་རྟགས་ཡང་དག་ཡོད་པར་ཐལ། སྦྱོར་
བ་དེ་འཐད་པའི་ཕྱིར། ཡན་ལག་རྣམས་ནི་ཡན་ལག་ཅན་ལས་གཞན་མ་ཡིན་པའི་
ཕྱིར། ཞེས་གསུངས་པ་མི་འཐད་པར་ཐལ། སྐབས་འདིར་ཆོས་གསུམ་ལྡན་གྱིས་ཁྱད་
པར་དུ་བྱས་པའི་ཡན་ལག་ཅན་ཆོས་ཅན་དུ་འཛིན་པ་རིགས་པའི་ཕྱིར། །ཁ་ཅིག ཆོས་
གསུམ་ལྡན་གྱིས་ཁྱད་པར་དུ་བྱས་པའི་ཡན་ལག་ཅན་རང་གི་ཡན་ལག་རྣམས་ལས་
རྫས་གཞན་དུ་དམ་བཅས་པའི་དམ་བཅའ་དེ་ཆོས་ཀྱི་ཁྱད་པར་ལ་གནོད་པའི་བྱེ་བྲག་
པའི་དམ་བཅའ་ལྟར་སྣང་དུ་ཐལ། སྦྱོར་བ་དེ་འཐད་པའི་ཕྱིར། འདོད་ན། ཆོས་གསུམ་
ལྡན་གྱིས་ཁྱད་པར་དུ་བྱས་པའི་ཡན་ལག་ཅན་རང་གི་ཡན་ལག་རྣམས་ལས་རྫས་གཞན་
དུ་དམ་བཅས་པའི་དམ་བཅའ་དེ་ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་
མ་ཡིན་པར་ཐལ། དེ་ཆོས་ཅན་གྱི་ཁྱད་པར་ལ་གནོད་པའི་དམ་བཅའ་ལྟར་སྣང་ཡིན་
པའི་ཕྱིར་ཏེ། བྱེ་བྲག་པ་དེ་ལྕི་སོགས་ཆོས་གསུམ་པོ་དེ་ཡན་ལག་ཅན་གྱི་ཁྱད་ཆོས་
སུ་འདོད་པའི་ཕྱིར་ཞེ་ན། །སྔར་གྱི་དམ་བཅའ་དེ་ཆོས་ཀྱི་ཁྱད་པར་ལ་གནོད་པའི་དམ་
བཅའ་ལྟར་སྣང་དུ་ཐལ། བྱེ་བྲག་པ་དེ། ལྕི་སོགས་ཆོས་གསུམ་པོ་དེ་ཡན་ལག་རྣམས་
ལས་རྫས་གཞན་དེའི་ཁྱད་ཆོས་སུ་འདོད་པའི་ཕྱིར་ཏེ། ཡན་ལག་རྣམས་ལས་རྫས་
ཆོས་གཞན་དུ་གྱུར་པའི་ཡན་ལག་ཅན་གྱི་ཁྱད་ཆོས་སུ་འདོད་པའི་ཕྱིར། གཞན་ཡང་།
ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་དང་། ཆོས་ཅན་གྱི་ཁྱད་པར་ལ་གནོད་
པའི་དམ་བཅའ་ལྟར་སྣང་གཉིས་མི་འགལ་བར་ཐལ། སྐྱེས་བུས་གསར་དུ་བྱས་པའི་
~420 ~

ངག་ཐམས་ཅད་ལོག་པའི་དོན་དུ་དམ་བཅས་པའི་སྤྲོད་པ་པའི་དམ་བཅའ་དེ་དམ་བཅའ་
ལྟར་སྣང་བཞི་གའི་དཔེར་བརྗོད་དུ་གསུངས་པ་ལ་རྒྱུ་མཚན་ཡོད་པའི་ཕྱིར། ཁ་ཅིག
ལྕིད་མཉམ་པའི་འཇིམ་རིལ་བཅུ་ཚན་གཉིས་ལས། གཅིག་ཅིག་ཅར་བསྡོམས། གཅིག་
རིམ་གྱིས་བསྡོམས་ནས་སྲང་ལ་བཅལ་བའི་ཚེ། འཇིམ་རིལ་སྔ་མའི་ལྕིད་གཏན་ལ་
འབེབ་པའི་སྲང་དེ་ལས། སྔ་མའི་ལྕིད་གཏན་ལ་འབེབ་པའི་སྲང་དེ་མགོ་དམའ་བར་
འགྱུར་བར་ཐལ། ཕྱི་མ་ལ་ཡན་ལག་ཅན་གྱི་ལྕིད་གཅིག སྔ་མ་ལ་དགུ་ཡོད་པའི་ཕྱིར་
ཞེ་ན། དེ་རྣམས་མི་རིགས་པར་ཐལ། བྱེ་བྲག་པ་དེས་སྔར་གྱི་འཇིམ་གོང་གཉིས་ཀ་ལ་
ཡང་ཡན་ལག་ཅན་གྱི་ལྕིད་ལྷག་པོ་དགུ་དགུ་ཡོད་པར་འདོད་པའི་ཕྱིར་ཏེ། འཇིམ་
གོང་རེ་རེ་ལ་འཇིམ་རིལ་བཅུ་ཕྲད་པའི་ཡན་ལག་ཅན་གྱི་ལྕིད་ཡོད་པར་འདོད་པའི་ཕྱིར་
ཏེ། སྔར་གྱི་འཇིམ་གོང་རེ་རེ་ལ་ཡང་འཇིམ་རིལ་དང་པོ་དང་གཉིས་པ་ཕྲད་པའི་ཡན་
ལག་ཅན་གྱི་ལྕིད་ཡོད་པར་འདོད་པ་གང་ཞིག དེ་བཞིན་དུ་འཇིམ་རིལ་གཉིས་པ་དང་
གསུམ་པ་ཕྲད་པ་སོགས་ལ་ཡང་མཚུངས་པའི་ཕྱིར། སྔར་གྱི་འཇིམ་གོང་གཉིས་པོ་དེ་
སྐབས་འདིར་ཡན་ལག་དང་ཡན་ལག་ཅན་དུ་འདོད་པར་ཐལ། སྦྱོར་བ་འཐད་པའི་ཕྱིར།
འདོད་ན། དེ་རྣམས་རྒྱུ་འབྲས་སུ་འདོད་པར་ཐལ། འདོད་པའི་ཕྱིར། ཁྱབ་སྟེ། བྱེ་བྲག་
པས། སྐབས་འདིའི་ཡན་ལག་དང་ཡན་ལག་ཅན་རྒྱུ་འབྲས་སུ་འདོད་པའི་ཕྱིར་ཏེ། མ་
མཐོང་བ་ལ་འབྲས་མེད་པ། །མཐོང་ནས་ཡག་ལག་ཅན་སྒྲུབ་འདོད། ཅེས་བཤད་པའི་
ཕྱིར། རྩ་བར་འདོད་ན། བྱེ་བྲག་པ་དེས། རྭ་གཡས་པ་དང་གཡོན་པ་གཉིས་རྒྱུ་འབྲས་
སུ་འདོད་པར་ཐལ། །འདོད་པའི་ཕྱིར། གལ་ཏེ་འདི་ལྕི་འོག་འགྲོར་འགྱུར། ཞེས་
སོགས་དང་། དེ་ཡི་ཅིག་ཅར་ལྡན་པ། ཞེས་སོགས་ལ་ཟློས་སྐྱོན་ཡོད་པར་ཐལ། སྔར་
~421 ~

གྱི་སྦྱོར་བ་འཐད་པའི་ཕྱིར། འཇིམ་རིལ་བཅུ་ཚན་གཉིས་ལས། སྔར་མ་བསྡོམས་
པར་སྲང་ལ་བཅལ་ཕྱིས་ཅིག་ཅར་བསྡོམས་ནས་སྲང་ལ་བཅལ་བའི་ཚེ། འཇིམ་རིལ་
སྔ་མའི་ལྕིད་གཏན་ལ་འབེབ་པའི་སྲང་དེ་ལས། ཕྱི་མའི་ལྕིད་གཏན་ལ་འབེབ་པའི་སྲང་
མགོ་དམའ་བར་འགྱུར་བར་ཐལ། འཇིམ་རིལ་ཕྱི་མ་ལ་ཡན་ལག་ཅན་གྱི་ལྕིད་ལྷག་
པོ་དགུ་ཡོད་པའི་ཕྱིར་ཞེ་ན། སྐབས་འདིའི་ཐལ་འགྱུར་ལ། ཕྲ་མོ་ནས་བརྩམས་རྫས་
ཕྲེང་ངག ཅེས་སོགས་ཀྱི་སྐྱོན་སྤོང་འབྱུང་བ་མི་འཐད་པར་ཐལ། སྦྱོར་འགོད་འཐད་
པའི་ཕྱིར། བུམ་པའི་ཡན་ལག་རྣམས་ཆོས་ཅན། རང་གི་ཡན་ལག་ཅན་གྱི་ལྕིད་དེ་
རང་ཉིད་ཀྱི་ལྕིད་ལས་ལྷག་པ་མ་ཡིན་ཏེ། དེ་ལྟར་ཡིན་ན་སྲང་ལ་བརྟེན་ནས་རྟོགས་
དགོས་པ་ལས་དེ་ལྟར་མ་རྟོགས་པའི་ཕྱིར་ཞེས་རྟགས་ཡང་དག་གི་སྦྱོར་བ་ཡིན་ནོ་ཞེ་
ན། བྱས་པ་ཡིན་ན། མི་རྟག་པ་ཡིན་དགོས་པ་གང་ཞིག བྱས་པ་དེ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་པར་ཐལ། སྔར་གྱི་སྦྱོར་བ་དེ་རྣམས་རྟགས་ཡང་དག་
གི་སྦྱོར་བ་ཡིན་པའི་ཕྱིར། འདོད་ན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེས། སྒྲ་
བྱས་ན། སྒྲ་མི་རྟག་པའི་ཁྱབ་པ་ངེས་པར་ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་
ཕྱི་རྒོལ་དེས་སྒྲའི་བྱས་པ་མི་རྟག་པར་ཚད་མས་ངེས་པར་ཐལ་ལོ། འདོད་ན། དེས་སྒྲ་
མི་རྟག་པར་ཚད་མས་ངེས་པར་ཐལ། འདོད་པའི་ཕྱིར། རང་ལུགས་ཀྱི་སྦྱོར་འགོད་ནི།
བུམ་པའི་ཡན་ལག་རྣམས་ཆོས་ཅན། རང་གི་ལྕིད་གཏན་ལ་འབེབ་པའི་སྲང་དེ་ལས།
རང་གི་ཡན་ལག་ཅན་གྱི་ལྕིད་གཏན་ལ་འབེབ་པའི་སྲང་མགོ་དམའ་བར་འགྱུར་བར་
ཐལ། རང་གི་ལྕིད་དེ་ལས་རང་གི་ལན་ལག་ཅན་གྱི་ལྕིད་ལྷག་པའི་ཕྱིར། དེ་ལྟར་བཅལ་
བ་ལས་དེ་ཆོས་ཅན། རང་གི་ལྕིད་དེ་ལས་རང་གི་ཡན་ལག་ཅན་གྱི་ལྕིད་ལྷག་པ་མ་
~422~

ཡིན་ཏེ། རང་གི་ལྕིད་གཏན་ལ་འབེབ་པའི་སྲང་དེ་ལས། རང་གི་ཡན་ལག་ཅན་གྱི་ལྕིད་
གཏན་ལ་འབེབ་པའི་སྲང་མགོ་དམའ་བར་མི་རུང་བའི་ཕྱིར། གཞན་ཡང་། བརྗོད་པར་
བྱ་བ་མང་སྟེ། རྟོགས་སླ་བས་རེ་ཞིག་བཞག་གོ། ༈ བྱ་བ་དུས་གསུམ་ཡུལ་ཅན་ཕྱིར།
ཞེས་པའི་སྐབས་སུ། སྒྲ་ཆོས་ཅན། མི་རྟག་ཏེ། ་མིག་གི་གཟུང་བྱ་ཡིན་པའི་ཕྱིར།
དཔེར་ན་བློ་བཞིན། ཞེས་བཀོད་པའི་ཚེ་ན། སྒྲ་བློ་མིག་གི་གཟུང་བྱ་ཡིན་པ་ཆོས་ཅན།
བསྒྲུབ་བྱ་ཡིན་པར་ཐལ། བསྒྲུབ་བྱར་བསྟན་པར་བྱ་བ་ཡིན་པའི་ཕྱིར། དེར་ཐལ།
ཤེས་བྱེད་སྐབས་ཀྱི་དབང་དུ་བྱས་པ་གང་ཞིག ཕྱི་རྒོལ་གྱི་ཚད་མས་མ་གྲུབ་པའི་
ཕྱིར་ཞེ་ན། སྒྲ་རྟག་པ་བསྒྲུབ་བྱ་མ་ཡིན་པར་ཐལ། སྒྲ་བློ་མིག་གི་གཟུང་བྱ་ཡིན་པ་
བསྒྲུབ་བྱ་མ་ཡིན་པའི་ཕྱིར། རྟགས་གསལ་ཁས། སྒྲ་མི་རྟག་པར་སྒྲུབ་པའི་སྔ་རྒོལ་
གྱིས་དེ་སྒྲུབ་ཀྱི་ཕྱི་རྒོལ་གྱི་ངོར། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ། སྒྲ་བྱས་པ་དེ་སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་ཐལ། སྒྲ་
ཆོས་ཅན། མི་རྟག་སྟེ། མིག་གི་གཟུང་བྱ་ཡིན་པའི་ཕྱིར་ཞེས་བཀོད་པའི་ཚེ། སྒྲ་མིག་
གི་གཟུང་བྱ་ཡིན་པ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། འདོད་ན་སོང་། དེ་ལྟར་
བཀོད་པའི་ཚེ་སྒྲ་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པར་ཐལ། དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་ཕྱི་རྒོལ་ཡང་དག་གི་ངོར་སྒྲ
མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ། སྒྲ་མི་རྟག་པར་སྒྲུབ་པའི་རྟགས་སུ་
བཀོད་པའི་ཕྱིར། རྟགས་ཁས། ཁ་ཅིག་ན་རེ། སྒྲ་བློ་མིག་གི་གཟུང་བྱ་ཡིན་པ་
ཆོས་ཅན། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡིན་པར་ཐལ། བསྒྲུབ་བྱར་བསྟན་པར་
བྱ་བ་ཡིན་པའི་ཕྱིར་ཞེ་ན། མི་འཐད་པར་ཐལ། རིགས་པ་ཅན་པས་བསྒྲུབ་བྱར་བསྟན་
-423

བྱ་བ་ཡིན་ན། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡིན་པས་ཁྱབ་པ་ཁས་མ་བླངས་
པའི་ཕྱིར། སྒྲ་བྱས་པ་དང་བུམ་པ་མི་རྟག་པར་ཚད་མས་མ་ངེས་པའི་རྒོལ་བས། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར། དཔེར་ན་བུམ་པ་བཞིན། ཞེས་བཀོད་པའི་
ཚེ། སྒྲ་བྱས་པ་དང་བུམ་པ་མི་རྟག་པ་ཆོས་ཅན། བསྒྲུབ་བྱ་ཡིན་པར་ཐལ། བསྒྲུབ་
བྱར་བསྟན་བྱ་བ་ཡིན་པའི་ཕྱིར་ཏེ། ཤེས་བྱེད་སྐབས་ཀྱི་དབང་དུ་བྱས་པ་གང་ཞིག
ཕྱི་རྒོལ་གྱིས་ཚད་མས་མ་གྲུབ་པའི་ཕྱིར་ཞེ་ན། མི་རིགས་པར་ཐལ། རྟགས་ལ་གནོད
བྱེད་བརྗོད་ཟིན་ཅིང་། འདོད་ལན་ཐེབས་པའི་ཕྱིར་ཏེ། སྦྱོར་བ་སྐོར་ཅིག་གི་བསྒྲུབ་
བྱ་དང་སྒྲུབ་བྱེད་མི་འགལ་བའི་ཕྱིར་རོ། །རང་ལུགས་ནི། དེ་ལྟར་བརྗོད་པའི་ཚེ། སྒྲ་
བློ་མིག་གི་གཟུང་བྱ་ཡིན་པ་ཆོས་ཅན། སྒྲ་མི་རྟག་པར་བསྒྲུབ་པའི་བསྒྲུབ་བྱ་ཡང་དག་
ཡིན་པར་ཐལ། སྒྲ་མི་རྟག་པར་སྒྲུབ་པའི་བསྒྲུབ་བྱར་བསྟན་བྱ་བ་ཡིན་པའི་ཕྱིར། དེར་
ཐལ། སྒྲ་མི་རྟག་པར་སྒྲུབ་པའི་བསྒྲུབ་བྱར་འགྱུར་རུང་ཡིན་པའི་ཕྱིར། དེར་ཐལ། སྒྲ་
མི་རྟག་པར་སྒྲུབ་པའི་ཤེས་བྱེད་སྐབས་ཀྱི་དབང་དུ་བྱས་པ་གང་ཞིག ཕྱི་རྒོལ་གྱིས་
མ་གྲུབ་པ་ཡིན་པའི་ཕྱིར། ཐལ་འགྱུར་དང་པོའི་ཁྱབ་པ་དངོས་འགལ། ཐལ་འགྱུར་
གཉིས་པ་ལ་ཁྱབ་པ་ཡོད་དེ་བསྒྲུབ་བྱར་བསྟན་བྱ་བ་ཞེས་པའི་ངག་དེ། བསྒྲུབ་བྱར་
གྱུར་ཟིན་པ་དང་། འགྱུར་དུ་རུང་བ་དང་གྱུར་བཞིན་པ་གསུམ་ཀ་ལ་འཇུག་པའི་ཕྱིར
ཐལ་འགྱུར་གསུམ་པའི་ཁྱབ་པ་མེད་ན། ཤེས་བྱེད་སྐབས་ཀྱི་དབང་དུ་བྱས་པ་གང་
ཞིག ཕྱི་རྒོལ་གྱི་ཚད་མས་མ་གྲུབ་ན། བསྒྲུབ་བྱར་བསྟན་བྱ་བ་ཡིན་པས་ཁྱབ་པ་
ཡོད་པ་འབུད། རྟགས་དང་པོ་གཉིས་ཁས། རྩ་བར་འདོད་ན། སྒྲ་བློ་མིག་གི་གཟུང་
བྱ་ཡིན་ནོ་ཞེས་པའི་ངག་དེ་སྒྲ་མི་རྟག་པར་སྒྲུབ་པའི་བསྒྲུབ་བྱ་བརྗོད་པའི་ངག་ཡིན་པར་
~424 ~

ཐལ། འདོད་པའི་ཕྱིར། འདོད་ན། སྒྲ་བློ་མིག་གི་གཟུང་བྱ་ཡིན་ཞེས་པའི་ངག་ཆོས་
ཅན། དེ་སྒྲུབ་ཀྱི་དམ་བཅའ་ཡིན་པར་ཐལ། འདོད་པའི་ཕྱིར། །༈གཏན་ཚིགས་རབ་
ཏུ་དབྱེ་བའི་དོན། ཞེས་པའི་སྐབས་སུ། དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་
ཀྱི་མཐུན་ཕྱོགས་དེ་ཁྱོད་ཁོ་ནའི་སྟེང་དུ་འགོད་ཚུལ་དང་མཐུན་པར་ཡོད་པ་དང་། དེ་
གང་ཞིག དེ་སྒྲུབ་ཀྱི་མཐུན་ཕྱོགས་མཐའ་དག་ལ་འཇུག་པ་དང་། ཡང་དེ་གང་ཞིག
དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས་སུ་མི་འཇུག་པ་རྣམས། དེ་སྒྲུབ་ཀྱི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་གི་མཚན་ཉིད་ཅེ་ན། །བཏགས་
ཡོད་ཆོས་གསུམ་ཚང་བ་ཆོས་ཅན། བུམ་པ་མཚོན་བྱར་སྒྲུབ་པའི་མཐུན་ཕྱོགས་དེ་
ཁྱོད་ཁོ་ནའི་སྟེང་དུ་འགོད་ཚུལ་དང་མཐུན་པར་ཡོད་པར་ཐལ། དེ་སྒྲུབ་ཀྱི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་ཡིན་པའི་ཕྱིར་ཏེ། མཚོན་བྱའི་
མཚན་ཉིད་ཡིན་པའི་ཕྱིར། འདོད་ན། དེ་ཆོས་ཅན། དེ་སྒྲུབ་ཀྱི་མཐུན་ཕྱོགས་སུ་
ཐལ། དེ་སྒྲུབ་ཀྱི་འགོད་ཚུལ་ཡིན་དགོས་གང་ཞིག འདོད་པའི་ཕྱིར། འདོད་ན།
མཚོན་བྱར་ཐལ་ལོ། །ཤེས་བྱ་ཞེས་པའི་ངག་ཆོས་ཅན། ལྷས་བྱིན་གྱི་རྒྱུད་ཀྱིས་
བསྡུས་པའི་ངག་མི་རྟག་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་
ཡང་དག་ཏུ་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་
གང་ཞིག དེ་སྒྲུབ་ཀྱི་མཐུན་ཕྱོགས་མཐའ་དག་ལ་དངོས་སུ་འཇུག་པའི་ཕྱིར། མ་
གྲུབ་ན། དེ་སྒྲུབ་ཀྱི་མཐུན་ཕྱོགས་མཐའ་དག་ཆོས་ཅན། ཤེས་བྱ་ཞེས་པའི་སྒྲ་དངོས་
སུ་འཇུག་པར་ཐལ། ཤེས་བྱ་ཡིན་པའི་ཕྱིར། རྩ་བར་འདོད་ན། མི་རྟག་པ་ཡིན་ན།
ཁྱོད་ཡིན་པས་ཁྱབ་པར་ཐལ། འདོད་པའི་ཕྱིར། གཞལ་བྱ་ཆོས་ཅན། སྒྲ་རྟག་པར་
~425~

སྒྲུབ་པའི་ཚུལ་གསུམ་གང་ཞིག སྒྲ་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་
སུ་འཇུག་པའི་གཏན་ཚིགས་མིན་པ་མིན་པར་ཐལ། དེ་སྒྲུབ་ཀྱི་མཐུན་ཕྱོགས་ལ་ཁྱབ་
བྱེད་དུ་འཇུག་པའི་གཏན་ཚིགས་མ་ཡིན་པའི་ཕྱིར། ཁྱབ་པ་ཁས། འདོད་ན་སླ། ཆོས་
དེ་གཞི་དེ་ཡིན་པར་སྒྲུབ་པའི་ཚུལ་གསུམ་གང་ཞིག གཞི་དེ་ཡིན་ན་ཁྱོད་ཡིན་དགོས་
པ། ཁྱོད་ཆོས་དེ་གཞི་དེ་ཡིན་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་
རྟགས་ཡང་དག་གི་མཚན་ཉིད་ཅེ་ན། སྒྲ་མི་རྟག་པ་ཆོས་ཅན། དུང་སྒྲ་བདག་མེད་དུ་
སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་ཏུ་ཐལ། དེ་སྒྲུབ་
ཀྱི་མཚན་ཉིད་དེའི་ཕྱིར། འདོད་མི་ནུས་ཏེ། ཁྱོད་མི་རྟག་པ་ཡིན་པའི་ཕྱིར། ཆོས་དེ་
གཞི་དེ་ཡིན་པར་སྒྲུབ་པའི་ཚུལ་གསུམ་གང་ཞིག གཞི་དེ་ཡང་ཡིན། ཁྱོད་མ་ཡིན་པ་
ཡང་ཡིན་པའི་གཞི་མཐུན་མི་སྲིད་པ། ཁྱོད་ཆོས་དེ་གཞི་དེ་ཡིན་པར་སྒྲུབ་པའི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་གི་མཚན་ཉིད་ཅེ་ན། བུམ་པ་མེད་
པར་རྟོགས་པའི་རྣམ་མཁྱེན་གྱི་གཞལ་བྱ་ཡིན་པ་ཆོས་ཅན། སྒྲ་གང་ཟག་གི་བདག་
མེད་དུ་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། གང་ཟག་གི་བདག་
མེད་ཀྱང་ཡིན་ཁྱོད་མ་ཡིན་པ་ཡང་ཡིན་པའི་གཞི་མཐུན་མེད་པ་གང་ཞིག ཁྱོད་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། དང་པོ་གྲུབ་སྟེ། ཁྱོད་མིན་པ་མེད་པའི་ཕྱིར།
མ་གྲུབ་ན། བུམ་པ་མེད་པར་རྟོགས་པའི་རྣམ་མཁྱེན་གྱི་གཞལ་བྱ་མ་ཡིན་པ་མ་ཡིན་
པ་མེད་པར་ཐལ། དེ་ཡིན་པ་མེད་པའི་ཕྱིར་ཏེ། བུམ་པ་ཡོད་པའི་ཕྱིར། དེ་སྒྲུབ་ཀྱི་
ཚུལ་གསུམ་གང་ཞིག དེ་སྒྲུབ་ཀྱི་མཐུན་ཕྱོགས་ཡིན་ན་ཁྱོད་ཡོད་པས་ཁྱབ་པ་འམ།
ཁྱོད་ཡིན་པའི་ཁྱབ་པ་གང་རུང་། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་འཇུག་
~426 ~

པའི་རྟགས་ཡང་དག་གི་མཚན་ཉིད་ཅེ་ན། རྩོལ་བྱུང་ཆོས་ཅན། དུང་སྒྲ་མི་རྟག་པར་
སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་གཏན་ཚིགས་སུ་ཐལ། དེ་སྒྲུབ་ཀྱི་
མཚན་ཉིད་དེའི་ཕྱིར། འདོད་ན། མིན་པར་ཐལ། དེ་སྒྲུབ་ཀྱི་མཐུན་ཕྱོགས་ལ་རྣམ་
གཉིས་སུ་འཇུག་པའི་རྟགས་ཡང་དག་ཡིན་པའི་ཕྱིར། སྦྱོར་བའི་འགོད་ཚུལ་ལ། སློབ་
དཔོན་ཕྱོགས་ཀྱི་གླང་པོས། ཕྱོགས་ཆོས་ཅན་གྱི་རྟགས་ཡང་དག་གི་རབ་དབྱེ་དགུར་
བསྡུས་ནས་གསུངས་པ་ཆོས་ཅན། དགོས་པ་ཡོད་དེ། མཐུན་ཕྱོགས་ལ་ཁྱབ་བྱེད་དུ་
འཇུག་པ་དང༌། རྣམ་གཉིས་སུ་འཇུག་པའི་རྟགས་ཡང་དག་གི་དབྱེ་བ་བདེ་བླག་ཏུ་
རྟོགས་པའི་དགོས་པ་ཡོད་པའི་ཕྱིར་ཞེ་ན། ཕྱོགས་ཆོས་ཅན་གྱི་གཏན་ཚིགས་ཡིན་ན་
རྟགས་ཡང་དག་ཡིན་དགོས་པར་ཐལ། སྦྱོར་བ་དེ་འཐད་པའི་ཕྱིར། རྟགས་གསལ་
ཁས། བྱས་པ་མཐུན་ཕྱོགས་ལ་ཁྱབ་བྱེད་དུ་འཇུག རྩོལ་བྱུང་མཐུན་ཕྱོགས་ལ་རྣམ་
གཉིས་སུ་འཇུག་པའི་ཁྱད་པར་འཐད་པར་ཐལ། གཏན་ཚིགས་སྔར་བཞིན་ནོ། ། ༈ཆོས་
ཀྱིས་ཚིག་ཕྲད་ཐ་དད་པར། བྱེད་ཅེས་པའི་སྐབས་སུ། ངེས་གཟུང་ཁྱད་པར་གྱི་ཆོས་
དང་ལྷན་ཅིག་ཏུ་སྦྱར་བའི་མཉན་བྱ། མི་ལྡན་རྣམ་གཅོད་ཀྱི་སྒྲའི་མཚན་ཉིད། ངེས་
གཟུང་ཁྱད་པར་གྱི་གཞི་དང་ལྷན་ཅིག་ཏུ་གྱུར་པའི་མཉན་བྱ་དེ། གཞན་ལྡན་རྣམ་གཅོད་
ཀྱི་སྒྲའི་མཚན་ཉིད། ངེས་གཟུང་བྱ་བ་དང་ལྷན་ཅིག་ཏུ་སྦྱར་བའི་མཉན་བྱ་དེ། མི་
སྲིད་རྣམ་གཅོད་ཀྱི་སྒྲའི་མཚན་ཉིད་ཅེ་ན། དེ་སྦྱར་མེད་ཀྱང་བརྗོད་འདོད་ལས། །དེ་
དོན་ཉིད་ནི་རྟོགས་པར་འགྱུར་ཞེས་བའི་གཞུང་དོན་མ་གྲུབ་པར་ཐལ། སྔར་གྱི་མཚན་
ཉིད་འཐད་པའི་ཕྱིར། དཔེར་ན་ནག་པ་འཕོང་སྐྱེན་པའམ། ཞེས་སོགས་ཀྱི་ལུང་དོན
མ་གྲུབ་པར་ཐལ། ནག་པ་འཕོང་སྐྱེན་ཞེས་པའི་ངག་དེ། མི་ལྡན་རྣམ་གཅོད་ཀྱི་སྒྲ་
-427-

མ་ཡིན་པའི་ཕྱིར། མ་གྲུབ་ན། མཚན་ཉིད་དང་པོ་རིགས་པ་འབུད། ཆོས་དེ་གཞི་དེ་
ལ་མི་ལྡན་པ་རྣམ་པར་བཅད་ནས་ཆོས་དེ་གཞི་དེ་ལ་ལྡན་ངེས་སུ་གོ་བར་བྱེད་པའི་མཉན་
བྱ་དེ། ཆོས་དེ་གཞི་དེ་ལ་མི་ལྡན་པ་རྣམ་པར་གཅོད་པའི་སྒྲའི་མཚན་ཉིད། ཆོས་དེ་
གཞི་དེ་ཁོ་ན་ལ་ལྡན་ངེས་སུ་གོ་བར་བྱེད་པའི་མཉན་བྱ་དེ། ཆོས་དེ་གཞི་དེ་ལས་གཞན་
ལ་ལྡན་པ་རྣམ་པར་གཅོད་པའི་སྒྲའི་མཚན་ཉིད་ཅེས་གསུངས་ཤིང༌། རྣམ་གཅོད་
གསུམ་པོ་འགལ་ལོ་ཞེ་ན། སྒྲ་ཁོ་ན་མཉན་བྱ་ཡིན་ཞེས་པའི་ངག་ཆོས་ཅན། མཉན་
བྱ་སྒྲ་ལ་མི་ལྡན་པ་རྣམ་པར་གཅོད་པའི་སྒྲ་ཡིན་པར་ཐལ། མཉན་བྱ་སྒྲ་ལ་མི་ལྡན་པ་
རྣམ་པར་བཅད་ནས་མཉན་བྱ་སྒྲ་ལ་ལྡན་ངེས་ཁོ་ནར་གོ་བར་བྱེད་པའི་ངག་ཡིན་པའི་
ཕྱིར། འདོད་ན། རྣམ་གཅོད་ཀྱི་ངག་གཉིས་པོ་འགལ་བ་འབུད། རྣམ་གཅོད་ཀྱི་དོན་
གཉིས་པོ་འགལ་བར་ཐལ། ངག་གཉིས་པོ་འགལ་བའི་ཕྱིར། གཞན་ཡང་། རྣམ་གཅོད་
ཀྱི་ངག་གཉིས་པོ་མི་འགལ་བར་ཐལ། མཉན་བྱ་སྒྲ་ཁོ་ན་ལ་ལྡན་ངེས་སུ་སྟོན་པའི་ངག་
ཡིན་ན། མཉན་བྱ་སྒྲ་ལ་ལྡན་ངེས་ཁོ་ནར་སྟོན་པའི་ངག་ཡིན་དགོས་པའི་ཕྱིར། ཡང་ན་
འདི་ལྟར་བརྗོད་དེ་མི་ལྡན་རྣམ་གཅོད་ཀྱི་ངག་དང༌། གཞན་ལྡན་རྣམ་གཅོད་ཀྱི་ངག་
གཉིས་འགལ་བར་ཐལ། སྒྲ་ཁོ་ན་མཉན་བྱ་ཡིན་ཞེས་པའི་ངག་འདི་གཞན་ལྡན་རྣམ་
གཅོད་ཀྱི་ངག་ཏུ་སོང་བའི་རྒོལ་བ་དང་། སྒྲ་མཉན་བྱ་ཡིན་པ་ཁོ་ན་ཞེས་པའི་ངག་མི་
ལྡན་རྣམ་གཅོད་དུ་སོང་བའི་རྒོལ་བ་གཉིས་པོ་འགལ་བའི་ཕྱིར། དེར་ཐལ། ངག་སྔ་མ་
དེ་བརྗོད་དགོས་ཀྱི་རྒོལ་བ་དེའི་ངོར། ངག་ཕྱི་མ་དེ་ཉིད་བརྗོད་པ་དགོས་པ་མེད་པའི་
ཕྱིར། ངག་སྔ་མ་དེ་ཉིད་བརྗོད་པ་སྐབས་སུ་བབ་པའི་རྒོལ་བ་ཡིན་ན། མཉན་བྱ་སྒྲ་
ལ་ལྡན་ངེས་སུ་རྟོགས་པས་ཁྱབ་པ་གང་ཞིག མཉན་བྱ་སྒྲ་ལ་ལྡན་ངེས་སུ་ཚད་མས་
~428 ~

རྟོགས་པའི་རྒོལ་བའི་ངོར། ངག་ཕྱི་མ་དེ་བཀོད་པ་ལ་དགོས་པ་མེད་པའི་ཕྱིར་ཏེ། སྒྲ་
མི་རྟག་པར་ཚད་མས་གྲུབ་ཟིན་པ་ལ་སླར་སྒྲ་མི་རྟག་པར་སྒྲུབ་པ་ལ་དགོས་པ་མེད་པའི་
ཕྱིར། འོན་ཀྱང་། འདི་རྣམས་ཀྱི་ཁྱད་པར་བརྗོད་པར་འདོད་པ་དང་། ཤེས་པར་
འདོད་པ་ཡུལ་དུས་ཀྱི་ཁྱད་པར་ལ་རག་ལས་སྟེ། དེ་ལྟར་གྲགས་དང་ནུས་པ་དང༌། །
སྒྲ་ནི་བརྗོད་འདོད་རྗེས་འབྲང་ཕྱིར།– ཞེས་བཤད་པའི་ཕྱིར། ཁ་ཅིག སྲིད་སྒྲུབ་ཁོ་ན་
ཡོད་པར་ཐལ། སྲིད་སྒྲུབ་ཁོ་ན་ཡོད་ཅེས་པའི་ངག་དེ། གཞན་ལྡན་རྣམ་གཅོད་ཀྱི་ངག་
དོན་མཐུན་ཡིན་པའི་ཕྱིར། འདོད་ན། ནག་པ་མེད་པར་ཐལ། སྲིད་སྒྲུབ་ཁོ་ན་ཡོད་པའི་
ཕྱིར་ཞེས་ཟེར་ཞིང་། །སྲིད་སྒྲུབ་འཕོང་སྐྱེན་ཞེས་པའི་ངག་གཞན་ལྡན་རྣམ་གཅོད། ནག་
པ་འཕོང་སྐྱེན་ཞེས་པའི་ངག་དེ་མི་ལྡན་རྣམ་གཅོད་ཡིན་ཞེ་ན། །ནང་འགལ་ཏེ། སྲིད་
སྒྲུབ་ཁོ་ན་འཕོང་སྐྱེན་པར་ཐལ། སྲིད་སྒྲུབ་ཁོ་ན་འཕོང་སྐྱེན་ཞེས་པའི་ངག་དེ། གཞན་
ལྡན་རྣམ་གཅོད་ཀྱི་ངག་དོན་མཐུན་ཡིན་པའི་ཕྱིར། འདོད་ན། ནག་པ་འཕོང་མི་སྐྱེན་
པར་ཐལ། འདོད་པའི་ཕྱིར། འདོད་མི་ནུས་པར་ཐལ། ནག་པ་འཕོང་སྐྱེན་ཞེས་པའི་
ངག་དེ་མི་ལྡན་རྣམ་གཅོད་ཀྱི་ངག་དོན་མཐུན་ཡིན་པའི་ཕྱིར། འཁོར་གསུམ་རྣམས་
ཁས་བླངས་སོ། ། ༈ རང་བཞིན་འབྲས་བུ་གྲུབ་དོན་དུ་ཞེས་སོགས་ཀྱི་སྐབས་སུ།
རྟགས་ཡང་དག་གཉིས་དང་འགལ་རྟགས་གཉིས་ཀྱི་དཔེར་བརྗོད་སྨོས་པ་ཆོས་ཅན།
དགོས་པ་ཡོད་དེ། འབྲས་རང་གི་རྟགས་གཉིས་པོ་དེ་འབྲེལ་བའི་དབང་གིས་རང་གི་
བསྒྲུབ་བྱ་སྒྲུབ་པར་བྱེད་པའི་རྟགས་ཡང་དག་དང་། ལོག་ཕྱོགས་སྒྲུབ་པའི་འགལ་
རྟགས་ཡིན་ནོ་ཞེས་རྟོགས་པའི་དགོས་པ་ཡོད་པའི་ཕྱིར། ཐུན་མོང་མ་ཡིན་པའི་མ་
ངེས་པའི་རྟགས་ཀྱི་དཔེར་བརྗོད་དང༌། དངོས་མ་ངེས་ཀྱི་རྟགས་ཀྱི་དཔེར་བརྗོད་
-429 ~

གསུངས་པ་ཆོས་ཅན། དགོས་པ་ཡོད་དེ། རྗེས་འགྲོ་རྐྱང་པ་ཅན་གྱི་རྟགས་ཡང་དག་
དང་། ལྡོག་པ་རྐྱང་པ་ཅན་གྱི་རྟགས་ཡང་དག་དགག་པའི་དགོས་པ་ཡོད་པའི་ཕྱིར་ཞེ་
ན། སློབ་དཔོན་ཕྱོགས་ཀྱི་གླང་པོས་བྱས་པ་འགལ་རྟགས་ཀྱི་དཔེར་སྨོས་པར་ཐལ།
སློབ་དཔོན་ཕྱོགས་ཀྱི་གླང་པོས་འགལ་རྟགས་ཀྱི་དཔེར་བརྗོད་སྨོས་པའི་ཕྱིར། རྟགས་
ཁས། འདོད་ན། བྱས་པ་རྟགས་ཡང་དག་དང་འགལ་རྟགས་ཀྱི་གཞི་མཐུན་ཏུ་ཐལ།
འདོད་པའི་ཕྱིར། བཏགས་ཡོད་ཆོས་གསུམ་ཚང་བ་ཆོས་ཅན། བུམ་པ་མཚོན་བྱར་
སྒྲུབ་པའི་མི་མཐུན་ཕྱོགས་ལས་ལྡོག་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། འདོད་ན། མཚན་ཉིད་མ་ཡིན་པར་ཐལ། འདོད་པའི་ཕྱིར། གཏན་ཚིགས་གཞན་
རྣམས་ཀྱི་རྣམ་བཞག་གོང་དུ་རྒྱས་པར་བཤད་པ་ལས་རྟོགས་པར་བྱ་ཞིང་། ཐུན་མོང་
མ་ཡིན་པའི་མ་ངེས་པའི་རྟགས་ཀྱི་རྣམ་བཞག་མདོར་བསྡུས་བརྗོད་ན། དེ་སྒྲུབ་ཀྱི་མ་
ངེས་པའི་གཏན་ཚིགས་གང་ཞིག དེ་སྒྲུབ་ཀྱི་རྩོད་གཞི་ཆོས་ཅན་དུ་གཟུང་བྱའི་ཐུན་
མོང་མ་ཡིན་པའི་ཆོས་ཡིན་པ། ཡང་དེ་གང་ཞིག དེ་སྒྲུབ་ཀྱི་ཕྱོགས་ཆོས་ཅན་དུ་སོང་
བའི་གང་ཟག་གིས་དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་གང་རུང་ལ་ཡོད་
པར་མ་ངེས་པ། དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་
མཐུན་ཕྱོགས་ལ་ཡོད་པ་དང༌། མི་མཐུན་ཕྱོགས་ལ་མེད་པ་གང་རུང་དུ་ངེས་པ་མིན་
པ་གང་ཞིག དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་མཐུན་
ཕྱོགས་ལ་ཡོད་པར་མ་མཐོང་བ་ཞེ་ན། དོན་དམ་པར་དོན་བྱེད་ནུས་པའི་ལྡོག་པ་དེ་
ཆོས་ཅན། དོན་དམ་པར་དོན་བྱེད་ནུས་པའི་ཆོས་སུ་ཐལ། དེ་རྟག་པར་སྒྲུབ་པའི་ཐུན་
མོང་མ་ཡིན་པའི་མ་ངེས་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། འདོད་ན།
~430~

རང་མཚན་དུ་ཐལ། འདོད་པའི་ཕྱིར། མཉན་བྱ་ཆོས་ཅན། སྒྲ་མི་རྟག་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་དེས་སྒྲ་མི་རྟག་པར་སྒྲུབ་པའི་མཐུན་ཕྱོགས་དང་མི་
མཐུན་ཕྱོགས་གང་རུང་ལ་ཡོད་པར་མ་ངེས་པར་ཐལ། སྒྲ་མི་རྟག་པར་སྒྲུབ་པའི་ཐུན་
མོང་མ་ཡིན་པའི་མ་ངེས་པའི་གཏན་ཚིགས་ཡིན་པའི་ཕྱིར། འདོད་མི་ནུས་པར་ཐལ།
སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེས་སྒྲ་རྟག་མི་རྟག་གང་རུང་དུ་ངེས་པར་
༩
བསྒྲུབས་ཟིན་པའི་ཕྱིར། ངག་སྨྲ་བ་ཆོས་ཅན། ལྷ་བསྐལ་དོན་དུ་སོང་བའི་གང་ཟག་གི་
ངོར། ངག་སྨྲ་བའི་ལྷས་བྱིན་ལྷ་ལས་ཚེ་འཕོས་པར་སྒྲུབ་པའི་ཐུན་མོང་མ་ཡིན་པའི་མ་
ངེས་པའི་གཏན་ཚིགས་ཡིན་པར་ཐལ། རྒོལ་བ་དེའི་ངོར་དེ་སྒྲུབ་ཀྱི་མ་ངེས་པའི་གཏན་
ཚིགས་གང་ཞིག རྒོལ་བ་དེས་དེ་ལྟར་སྒྲུབ་པའི་མཐུན་ཕྱོགས་ལ་ཡོད་པ་ཡང་མ་ངེས།
མི་མཐུན་ཕྱོགས་ལ་མེད་པར་ཡང་མ་ངེས་པའི་ཕྱིར། འདོད་ན། མ་ཡིན་པར་ཐལ།
རྒོལ་བ་དེའི་ངོར་ངག་སྨྲ་བའི་ལྷས་བྱིན་གྱི་ཐུན་མོང་མ་ཡིན་པའི་ཁྱད་ཆོས་མ་ཡིན་
པའི་ཕྱིར། མཉན་བྱ་ཆོས་ཅན། སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་པར་མ་རྟོགས་པར་ཐལ། ཁྱོད་
སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པའི་
ཕྱིར། འདོད་མི་ནུས་པར་ཐལ། མཉན་བྱ་སྒྲ་མི་རྟག་སྒྲུབ་ལ་རྟགས་ཡང་དག་ཏུ་སོང་
བའི་རྒོལ་བ་དབང་རྣོན་ཡོད་པར་བསྒྲུབས་ཟིན་པ་གང་ཞིག སྒྲ་མི་རྟག་པར་སྒྲུབ་དགོས་
ཀྱི་ཕྱི་རྒོལ་གྱི་རྒྱུད་ཀྱི་སྒྲ་འཛིན་དབང་པོའི་མངོན་སུམ་དེས། སྒྲའི་;ཡོན་ཏན་མཐའ་
དག་མཐོང་བ་ཡིན་པའི་ཕྱིར་ཏེ། དེ་ཕྱིར་དངོས་པོ་མཐོང་བ་ཡི། །ཡོན་ཏན་མཐའ་དག་
མཐོང་བ་ཉིད། ཅེས་བཤད་པའི་ཕྱིར། ། ༈ ཕུལ་བྱུང་བློ་གྲོས་གངས་རིའི་ཁྲོད་ནས་
~431-

འོང་། །ཐུབ་བསྟན་གསེར་གྱི་འཛིན་མའི་ངོས་སུ་ལྷུང་། །དྲན་ཤེས་དྲི་བཞོན་ཚོགས་
ཀྱིས་ཀུན་ནས་རྟེན། །ལེགས་བཤད་ཡིད་འོང་པདྨོའི་དྲ་བས་ཁེབས། །ཉེས་བཤད་
དུག་ཆུའི་རྙོག་པ་དང་བྲལ་ཞིང་། །དགག་སྒྲུབ་རླབས་ཀྱི་འཕྲེང་བ་ཕྱོགས་བཅུར་གཡོ། །
གཞན་ཕན་ཡིད་བཞིན་ནོར་བུའི་ཚོགས་ཀྱིས་བལྟམས། །སྐལ་བཟང་ཀླུ་དབང་སྟོང་གི་
ཉེར་འཚོའི་གཞི། །ཕས་རྒོལ་དུས་མཐའི་ཉིན་བྱེད་འབུམ་གྱིས་ཀྱང་། །གནོད་པའི་གོ་
སྐབས་རིང་དུ་སྤངས་པའི་ཕྱིར། །རབ་བྱེད་འདི་ནི་རིགས་པའི་རྒྱ་མཚོ་ཡིན། །མདོ་
དང་སྡེ་བདུན་རིགས་པའི་དཔུང་ཚོཊ་བཞིས། །བསྟན་པའི་རྒྱལ་སྲིད་ལེགས་པར་སྐྱོང་
བྱེད་ཅིང༌། །ལེགས་བཤད་འབྱོར་པའི་དཔལ་ཡོན་རྒྱས་པ་དེས། །རྒྱུན་ཆད་མེད་པར་
གསུང་གིས་བསྐུལ་བའི་ངོར། །ཆོས་གྲགས་གསུང་གི་བདུད་རྩི་མྱངས་པའི་མཐུས། །
དྲི་མེད་རིགས་པའི་འབྱོར་པ་མི་དམན་ཞིང་། །དཔལ་ལྡན་དམ་པའི་མགོན་ལ་ལྷག་
པར་གུས། །འཕྲིན་ལས་བཟང་པོས་ཐུབ་བསྟན་སྤེལ་ཕྱིར་སྦྱར། །ལེགས་བཤད་ཉི་
འོད་འབུམ་ཕྲག་ཕྱོགས་བཅུར་གཡོ། །དམ་པས་རྗེས་བཟུང་ལེགས་པའི་ལམ་ལ་གུས། །
རྨད་བྱུང་འཕགས་ནོར་བདུན་གྱིས་ཕྱུག་པ་དེས། །ཡི་གེའི་འདུ་བྱེད་ཤིན་ཏུ་དག་པར་
བགྱིས། །འདི་ཡི་དགེ་བས་བདག་གཞན་འགྲོ་བ་ཀུན། །བདུད་དང་མུ་སྟེགས་རྒོལ་བ་
ངན་པའི་ཚོགས། །མ་ལུས་འཇོམས་ཤིང་བསྟན་པ་སྤེལ་ཕྱིར་དུ། །གྲངས་མེད་བསྐལ་
པར་ལུས་དང་སྲོག་ལ་ཡང༌། །ལྟོས་པ་མེད་པར་རབ་འབྱམས་ཞིང་རྣམས་སུ། །འཆད་
རྩོད་རྩོམ་པས་དུས་རྣམས་འདའ་བ་ཡིས། །རྒྱལ་བ་སྲས་བཅས་མ་ལུས་མཉེས་བྱེད་
ཤོག ཅེས་ཚད་མའི་བསྟན་བཅོས་ཀྱི་རབ་ཏུ་བྱེད་པ་མདོར་བསྡུས་པ་འདི་ནི་ཡོངས་
རྫོགས་བསྟན་པའི་མངའ་བདག་ཀུན་མཁྱེན་པའི་སྐྱེས་བུ་ཡོན་ཏན་རྒྱ་མཚོ་ཡབ་སྲས་
~432 ~

བརྒྱུད་པ་དང་བཅས་པ་རྣམས་དང༌། །དོན་གྱི་སླད་དུ་མཚན་ནས་སྨོས་ཏེ་ཐམས་ཅད་
མཁྱེན་པ་དགེ་འདུན་གྲུབ་པ་དཔལ་བཟང་པོ་ཞེས་སྙན་པའི་གྲགས་པས་སའི་སྟེང་མ་
ལུས་པར་ཁྱབ་ཅིང་། །རྣམ་པར་དཀར་བའི་མཛད་པ་རླབས་པོ་ཆེས་བསྟན་པའི་རྒྱལ་
མཚན་སྲིད་མཐའི་བར་དུ་བསྒྲེང་བར་བྱེད་པ་ལ་སྟོན་པ་ཉིད་དང་ཚུལ་ཀུན་ནས་མཚུངས་
པ་དེའི་བཀའ་དྲིན་ལ་བརྟེན་ནས་ཆོས་འབྱོར་དཔལ་བཟང་པོས་ཆོས་གྲྭ་ཆེན་པོ་བཀྲ་
ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་
གཙུག་ལག་ཁང་དུ་སྦྱར་བའོ།།།།
རྒྱལ་བའི་མདོ་རྒྱུད་ཆོས་ཚུལ་མཐའ་ཀླས་པ། །
རྒྱལ་བའི་བཀའ་བཞིན་འགྲེལ་ལ་དབང་འབྱོར་བ། །
རྒྱལ་བསྟན་ཕྱོགས་བརྒྱར་སྤེལ་བའི་གཉེན་གཅིག་པུ། ། ག
རྒྱལ་ཚབ་དཔལ་ལྡན་བླ་མ་བཟང་པོས་སྐྱོངས། །
དགག་སྒྲུབ་རྩོད་ངག་གད་རྒྱངས་མཐོན་པོ་ཡིས།
ཕས་རྒོལ་ལོག་སྨྲའི་ས་སྲུང་འབུམ་གྱི་སྲོག །
ལྐོག་མར་འབྱིན་མཛད་རིགས་སྨྲ་ཀུན་གྱི་མཆོག།
གཏན་གྱི་སྐྱབས་གནས་ཀུན་མཁྱེན་ཆེན་པོར་འདུད། །
རྨད་བྱུང་ཆོས་ཕུང་བརྒྱད་ཁྲི་བཞི་སྟོང་གི །
རྨད་བྱུང་སྙིང་བཅུད་གཏན་ཚིགས་རིགས་པའི་དཔྱིད། །
རྨད་བྱུང་དྲི་མེད་ལུང་རིགས་ཀྱིས་ཕྱུག་པའི། །
རྨད་བྱུང་རིགས་སྨྲའི་མིག་གི་དགའ་སྟོན་ཉིད། །
-433 ~

གང་དེས་ལེགས་གསུངས་ངོ་མཚར་བསྟན་བཅོས་མཆོག།
གང་ལ་རྩེ་གཅིག་དད་པའི་རྒྱུ་སྦྱོར་བས། །
དཔར་དུ་སྐྲུན་དགེས་འཇམ་དཔལ་སྙིང་པོའི་བསྟན།
འཛིན་པའི་སྐྱེ་བོས་ས་སྟེང་གང་གྱུར་ཅིག།
༅། །དད་གཏོང་ལྷག་བསམ་ཡངས་པའི་རྒྱུ་སྦྱོར་བ་གནས་པ་དཀའ་ཆེན་ཐུབ་
བསྟན་ཆོས་འཕེལ་ལགས་ཤག་ཚང་ལྟོས་བཅས་ནས། སྤྱི་དོན་ཚད་མ་རིགས་པའི་
རྒྱན་གྱི་མུན་སེལ་དང༌། རྣམ་འགྲེལ་མཐའ་དཔྱོད་མཁས་པའི་མགུལ་རྒྱན་གཉིས་
དོན་གཉེར་ཅན་རྣམས་ཀྱིས་གཟིགས་བདེའི་ཕྱིར་ཀུན་སློང་བཟང་པོས་རྒྱུ་ཡོན་སྦྱར་
ཏེ། རབ་གསལ་གློག་གི་འཕྲུལ་དཔར་དུ་གསར་བསྐྲུན་བགྱིས་པའི་དགེ་བས་རྒྱལ་
བསྟན་སྤྱི་དང་ཁྱད་པར་དུ་ཡང་ཡབ་རྗེ་རྒྱལ་བ་གཉིས་པའི་མདོ་སྔགས་ཟུང་འབྲེལ་གྱི་
བསྟན་པ་དྲི་བྲལ་ཚང་ལ་མ་ནོར་བ་དེ་ཉིད་སྒོ་དང་ཕྱོགས་དུས་གནས་སྐབས་ཐམས་ཅད་
དུ་དར་ཞིང་རྒྱས་ལ་ཡུན་རིང་དུ་གནས་པ་དང་དེ་འཛིན་གྱི་སྐྱེས་བུ་དམ་པ་རྣམས་སྐུ་ཚེ་
ཞབས་པད་རྡོ་རྗེའི་ཁམས་སུ་བརྟན་པའི་རྒྱུ་ཁོ་ནར་གྱུར་ཅིག །།། སརྦམངྒལཾ༎
གདན་ས་ཆེན་པོ་བཀྲ་ཤིས་ལྷུན་པོའི་ནང་བསྟན་གསུང་རབ་དཔར་ཁང་གིས་བསྐྲུན། །
-434

1140
e
༄༅། །རྒྱལ་ཀུན་ཡུམ་གྱུར་དབྱངས་ཅན་ངག་གི་ལྷས། །བསྟན་དགྲ་
སྒྲོལ་ཕྱིར་རབ་ཁྲོས་སྲིན་མོའི་སྐུར། །བཞེངས་མཛད་དམག་དང་ཟོར་གྱི་
རྒྱལ་མོ་ཡིས། །རྣམ་བཞིའི་འཕྲིན་ལས་དགེ་མཚན་དཔལ་སྐྱོངས་ཤིག །
(5

པོད་ཕྲེང་སོ་བདུན།

